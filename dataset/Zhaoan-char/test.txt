五月節愛食餡粽
寒著愛戴嘴揞
你哪位毋堵好
你个手機幾多號
你个功課做好吂
𠊎會細義一兜
真歡喜識你
實在足難相信
這個想法真誠好
勞力你个照顧
會用無毋會用
你會無無問題
𠊎真愛食青菜
𠊎想討學做麵包
你愛啉麼个飲料
阿叔毋會慣勢著西裝
這個皮包係麼儕个
這雙鞋無幾合腳
臺灣不時有地動
這位个民宿真靚
這位毋得食薰
上課毋好啄睡
今日天氣真好
昨日無閒歸日
天氣變到真涼爽
韶日晨早正聯絡
阿妹背書包去學校
阿姊真愛食菜頭粄
阿爸討去申請護照
慢慢子行毋使攔緊
寒天北部不時落雨
毋好為著這來失志
係麼儕打來个電話
垃圾愛做資源回收
請問愛麼个服務
恭喜發財新年快樂
𠊎愛你佢起性地啊
今日个菜口味仰子
請毋好在車底食物件
學生愛著制服去學校
阿伯蹛个樓屋有電梯
𠊎行去郵便局寄批
𠊎在十字路口等你
佢這擺用信用卡納錢
阿弟通過認證考試啊
在網路買物件真利便
新个頭路你做會慣勢無
今日歇睏毋使去學校
歇睏一下恁久無䀴著
勞力毋使細義失禮
歹勢無要緊拜託你
你識佢無𠊎毋識佢
𠊎真悿𠊎真暢
阿怙逐晨早都愛啉咖啡
佢著新褲去外媽屋下
請問這領衫係麼个寸尺
恁吵你仰子拄會核
佢人逐暗夜攏愛去補習
熱天大家較愛去海脣尞
有病愛較緊去得先生䀴
今日个報紙你有䀴吂
𠊎昨暗夜失眠啊
表大逐日攏真認真做事
暗夜時駛車愛擱較注意
請問會用尋麼儕鬥相共
得𠊎想一下
你蹛哪位有人在屋下無
𠊎轉來啊你討去哪位
𠢕早食飽吂這站好無
真得人惜哦真得人慼哦
你真慶哦哪有無影啦
𠊎人輒輒作垺合買美食
生菇个物件即毋會用食啊
韶日會用在屋下打電動
共下來去公園運動啦
這條路較近遐條路較遠
啉酒莫駛車駛車莫啉酒
𠊎無閒到無閒挾掣
阿怙無在屋下阿依猶吂轉
正來尞順行有閒正來尞
佢个丈夫真緣投你夫娘真靚
天氣輒變愛著較燒暖一兜
便利商店會用買著真多物件
後次擺正擱約時間共下坐坐个
當晝頭恁誠熱毋好出去運動
𠊎當在講電話請等一下
𠊎準備好啊會用開始啊
這件事情得你講到恁輕可
歹勢攪吵啊你愛攔時間無
有麼个問題無你想到真周到
這站無閒麼个佢愛照顧佢个阿依
客人用覆菜做等路真受歡迎
阿公有糖尿病毋會用食傷甜
拁電火關莫麻煩你開電火好無
較緊个討赴毋會著啊駛車愛細義
請問貴姓𠊎姓黃名大民
生日快樂身體康健萬事如意
客家文化園區輒輒舉辦展覽活動
你今日著到恁派頭討去食酒係無
你傷慢到位啊請等一下𠊎黏時過來
𠊎愛睡當晝恁暗啊好去睡啊
阿公在間底歇睏阿弟在廳下䀴電視
阿依在灶下煮飯𠊎逐晨早掃泥下
有人客來毋好打赤膊入來屋內請脫鞋
坐火車愛先打車票請問高鐵車頭仰子行
𠊎尿急想討屙尿阿妹在洗浴間洗膴身
喊計程車毋使擘心歇車問題坐飛行機較緊
𠊎逐日騎鐵馬上班騎機車愛戴安全帽
老儕坐巴士毋使錢坐捷運毋會用食物件
寒天著膨線衫真燒暖熱天真熱著短衫袖就會用啊
頭前斡正手裡即到位新竹縣政府啊
佢蹛哪位佢蹛臺北市
會議地點在哪位會議地點在高雄市三民區
這張相片係麼个所在這係高雄市旗山區
請問金門縣烏坵鄉公所在幾多樓在七樓
𠊎討轉臺東火車歇在第三月台愛較緊去正毋會赴毋會著
阿哥後日討坐兩點个火車去豐原出差
韶日𠊎討坐頭枋車去九曲堂車到站啊較緊落車
請問新左營火車頭仰子去𠊎渡你去火車頭足多人哦
接送車會對本院駛到宜蘭火車頭在本院大門口坐車
請問你對哪位來𠊎對桃園來
𠊎爸準備討去高雄出差個半月
佢一個人去臺東打拚厥依真擘心
請問你識來過苗栗無
請問𠊎討去花蓮愛仰子盤車
請問到位南投愛駛幾久愛駛三點鐘
到位基隆大約猶有幾多公里猶有八公里
阿松哥三月三十一討渡夫娘
三月初二學校放假遐日來去䀴電影好無
根據政府个公告三月二十六放假毋過進前一個禮拜六愛上班
王先生你掛个係一月二十二晨早个門診
報名對六月二十四開始到七月初三為止
客語認證个認證日期係四月二十八
今年客家桐花祭對四月二十五開始到五月二十六為止
今日係拜幾今日係拜三店內底有買一送一个活動
你拁𠊎䀴下今日係拜幾今日係拜二
後禮拜六愛考試你知無後禮拜五愛記得交作業
上禮拜日歸日落雨
拜五佢請假你代理一下好無
𠊎無戴手錶毋知這下幾多點這滿係兩點
你韶日討坐幾多點个火車𠊎討坐七點个火車
今日十一點愛開會哦請鬥準備資料
十二點好食飯啊食飯前愛先洗手食飯後愛湯嘴
超過一點猶吂到即算慢到啊
𠊎逐日四點愛䀴電視新聞毋好直直䀴電視目珠會䀴壞去
天氣變好啊你等下有閒無十點作垺來去運動
這下幾多點啊五點大家作垺來去打鬥四
你韶日幾多點討來六點你人先食無要緊
為著赴九點䀴電視佢划飯划真緊
歹勢啦請你韶日八點正擱打電話來掛號
一百空七年度客語認證正式開始報名啊
小姐先生𠊎討點菜𠊎討點三號餐
你討辦个業務在九樓𠊎拁你擪電梯
請對六號櫃臺脣頭个樓梯行起去即在九樓
門診間在一樓你坐電扶梯起去門診間即在你个倒手裡
六十七路公車來啊較緊上車
你屋下个門牌係幾多號𠊎屋下个門牌係十一號
阿弟自來攏真聽事佢正考著七十八分爺哀真失望
請問你幾多號𠊎係六十一號
一斤正五十六箍定價數真實在算較便宜兜好無
佢在路上撿著二十六箍
這西瓜幾多錢六十箍
你掛个係二十七號愛先拁你收掛號費兩百箍
請你去藥局領藥你个號碼係四十九號勞力請慢行
你係三十八號等下喊著你个號碼正請你去櫃臺辦理
這條索幾長四十六公尺這菜仰子賣一拿二十六箍
檢查報告大約愛等八十九分鐘請你先坐一下
司機先生𠊎愛攔時間八十六分鐘會到位無
好跋起來啊較緊去洗面洗牙猶愛幾久擱九分鐘
佢這擺買火車票開三百箍
這個幾多錢這個八千五百箍
佢去踅百貨公司刷卡買物件開四萬箍
桌崠有六支燒水罐紙箱內底有七粒球
對這行路去火車頭愛行五分鐘
這本書攏總有四百頁𠊎算一下攏總愛六百箍
你幾多歲啊𠊎今年六歲
這領衫𠊎開七百箍
頭家雞卵一斤幾多錢雞卵一斤六十八箍
伸這兜歸下賣得你六百箍即好
𠊎聽講阿美著著八千萬个大獎有影抑無影
桌真久無捽泥粉真賁喊九個人過去遐裡鬥相共
請問你屋下有幾多個人𠊎屋下攏總有九個人
𠊎今日慢到五分鐘得先生罵
佢請假七日得頭家扣月俸
請問到終點猶有幾多站猶有兩站即會到位啊
你後生今年幾多歲𠊎後生今年四歲足得人惜哦
五斤牛眼毋知係傷多抑係傷少
頭家請三個妹子來揪生理
若係討掛號麻煩健保卡得𠊎猶擱繳三百箍
三頓食飽飯食藥一日食三擺一擺八粒
這兩種藥毋會用作垺食愛隔兩點鐘正會用食哦
愛注意哦這兩種目藥水請隔三點鐘正點
你討歇睏幾多日𠊎討歇睏兩日因為阿舅討渡夫娘
𠊎人有六個人𠊎人想討坐偎窗門个位
作文題目係𠊎若係有四萬箍想討做麼个
夜市內底个牛子褲一領正賣七百又靚又便宜
𠊎這站嗽無歇你幾時注意著這個問題兩日前
檢查好啊八日後正擱轉來得先生䀴聽報告
你个肝無好莫恁輒輒耗夜
公媽龕安在廳下內底奉祀
這站錢寄銀行利息無高
阿德得人控告講偷提人个物件
這幾下日落霜菜凍到綿淨淨
佢在屏東事業發展到十分好
電線若係燒去遐即危險啊
阿依見過年會做一兜紅糟
就算日子苦嘛毋會得你餓著
向東片裡䀴出去即係玉山
在臺灣手銃買賣係違法个
猶伸恁多拁𠊎鬥食好無
佢原本蹛這落尾正徙去別位
先生逐日愛改真多作業簿
比較成過佢這滿加瘦足多啊
前年起个屋這滿猶真新
大雨落無歇驚會做大水
佢行路㞇著腳目腫起來
到尾佢猶係在臺北買屋
這禮拜逐日加班感覺頸硬硬
這條路𠊎輒輒行慣勢啊
佢去便所屙屎你討等一下無
日伸無幾久你即愛較緊準備
佢兩兄弟實在會舞死人
佢毋知仰子啊今日足恬个
現時个人做喪事越來越簡單
佢作業無寫先生起性地啊
今年个柑子大出價數嘛真好
𠊎按算好啊你做你安心
你毋聽事即會得人修理哦
佢毋知食著麼个屙个屁真臭
灶下在吹甜粄討過年啊哦
佢係先生同時嘛係主任
恁久猶無消息驚會出大事
莫講別儕你自家嘛共樣
佢離開家鄉到都市去打拚
活動經費毋罅愛仰子正好
外頭烏陰天驚討落雨啊
佢个字寫到恁䆀無人䀴會識
佢做人條直有借定著會還
衫褲先浸个韶晨早正洗
這案查恁久猶係查毋會出來
想討出國學習毋過費用真多
真近加行幾下步就到位啊
這滾水真燒愛歕歕个正啉
佢真省一雙鞋對新著到舊
歸身包密密有恁寒係無
去問一下䀴愛仰子做正好
人做好事去食酒愛包禮
遠遠行過來个係一個妹子
得先生罵猶直直笑毋知見笑
這滿个果子比成過猶較貴
日時頭外頭真光毋使點電火
𠊎个表阿妹今年十八歲
時鐘吊个一入門即䀴會著
阿泉渡親共下來去食酒好無
阿弟坐毋會核直直蠕蠕動
若係有仰子即愛講毋好細義
牙筅用恁久好換一支啊
落雨落無歇屋下入水啊
有天窗光線較足學校討辦出業舞會
這新出个糖毋知食起來味素仰子
提碗公來張湯食牛眼核愛呸莫
佢毋係正式員工韶日幾多儕會來
經歷千辛萬苦佢總算考著法官啊
偎晝討去領錢佢對食个十分講究
這菜仰子賣阿哥後禮拜討結婚
在河溪泅水寒天過了即春天啊
一下子無䀴真認毋著人真歹勢
韶日𠊎有事無法度親身過去
這索子幾長火車頭遐位真鬧熱
佢今年氣運真好現時無人繡香包
拁人分飯食阿太過身十外年啊
阿麗真有禮貌䀴著人即會喊人
洗衫機壞去你个夫娘係哪位人
轉斡遐下愛注意正毋會跌落崩硆下
唐詩三百首這擺題目仰子恁難
物件抸齊吂這兩對頭冤仇真深
落子頭愛惑老儕寫一張生日卡片
你幾多點討來佢跌倒膝頭著傷
佢伸手去提物件佢驚到心肝直跳
毋好直直撓人苦楝癀黏在褲面上
用電器愛注意有个動物無分性別
做事愛有技巧敢有較具體个辦法
車牌打毋見去阿拉伯出產石油
佢真無責任輒輒拁事𢱤得別儕做
秋天真涼爽佢真有自家个想法
這駁子記性真差臺灣西部多平洋
先生个書寫好啊按算明年討出版
厥姊正結婚佢喊姊丈猶喊毋會慣勢
漆油漆遐下屋內愛保持空氣流通
背脊骿真癢拁𠊎爪一下好無
比賽十分激烈這個生理人真慶腳
車輪騎起來無風毋知得麼个劖著
佢講事講到口涎波直直噴足垃圾个
你睡佢个脣頭阿媽討去銀行領錢
做兵抽著陸軍這路菜食起來淡淡
辦桌請人客這領衫係棉花做个
公司趁真多錢屋下米伸無幾多
松樹葉尖尖佢對音樂感覺真興
一支嘴講到準準頭家來尋你收數
遐個人真粗魯停動著即面惡惡
回想細漢時務个事情感覺真心色
青菜真有營養生活過到真快活
這尾魚猶係活个這下在哪位發財
尋頭路無順利佢這站个心情真慍悴
阿爸修嘴鬚無修淨俐嘴鬚猶會刺人
泥下有一皮葉愛哪個你自家擇
天闊地闊个海洋䀴毋會著盡頭
趁錢趁毋罅用買電影票愛排列
佢兩儕生做真成了本生理無人做
箸愛鬥雙正會挾新學期愛選班長
雨一陣一陣落你莫恁愛創治人啦
堵好無抸現金你會用借𠊎無
阿佅愛包尿布若無疶尿即壞啊
佢兩儕真相好大家真䀴好這段婚姻
愛有記數个習慣正知錢開哪位去
佢真無意思原本講好个又假毋知
喊佢嗄無反應佢个英文程度真好
拁這草除莫會用加渟一杯來無
心肝底真氣你有鼻著麼个味無
這擺颱風影響真大失電失兩三日
遐件事𠊎自家會處理毋使你擘心
恁多烏蠅較緊拁桌崠个蓮霧弇个
討出去尞猶毋量早毋驚塞車係無
恁即真會啊遐垤土地係叔公个
坐火車去花蓮佢去過真多國家
做人毋好恁自私頭回食著這路菜
種樹栽愛等到發根啊正算有活
若係拁先生徹白講佢毋會處罰你
佢真會認人䀴過一擺即記得起來
工地做事真輒會發生意外愛細義
保護細子个安全毋好總係罵細子
這個細子狡怪擱毋聽人講真難管教
阿依生日阿怙討自家做雞卵糕
䀴你恁歡喜个樣係毋係有麼个好事
賊毋單佢一儕愛聽序大人个奉勸
今年係閏年桂花个香味真餳人
豬販歇拜一火灰會用提來洗鑊
糖尿病若無控制好腰子嘛會出問題
天氣恁熱食米篩目加一兜冰角猶較好
厥爸有真多兄弟所以佢有真多叔伯兄弟
毋好賞火若引起火燒屋事情即大條啊
頭下直直哼食肚枵恁你仰子毋先去食飯呢
壁崠貼一張停水通知客事各腔聲調無共樣
後禮拜討掛紙去地遐跡位拁草刜刜个
這站係工廠个無閒時務想討請假真難
討考試啊拁書合起來阿妹係正入學个新生
間房內底囥一支燒水罐討食滾水即較利便
仰子會恁糊塗今日愛補課嗄來睡過頭
放尞日去做一息仔零工多少趁一兜仔所費
佢寒著身體無堵好這滿會用毋使錢參觀
一直喊你攏毋應事想講你無聽著咧
車壞去又無抸錢包這下正經唩無目汁
遐個風景你定著愛親目䀴過正會知有幾靚
佢去送貨个半路出車禍這下在醫院內底
在日頭下剷草真辛苦佢無做事滿哪位尞
莫恁嚇人會嚇死人這個考試个筆試較難
佢人在巷底捎來捎去無注意嗄碰著人
大家各人做各人个事這齣劇本有打做電影
佢拁科技公司个職務辭莫轉莊下作穡
供細子毋好忒容若係容過頭就拗毋會轉啊
大家拁書掀到下一頁桌崠个資料提得𠊎
下頜先用燒面帕揞一下正較好修嘴鬚
𠊎這世人無虧欠麼儕所以心安理得
愛用个物件全部便便人員一到即會用開工
𠊎即拁你講正經个毋好想講係講笑个
去發展較落後个國家愛注意安全佮衛生
𠊎下晝無歇睏這下精神無好直直擘嘴
校園內底有一垤草坪係學生賞尞个所在
蹛在遐個所在自由安樂過日像天堂共樣
落恁大个雨真好佳載堵著阿叔載你轉來
鐘聲一鳴學生攔緊行入教室準備上課
韶日討出國阿依即在遐三叮嚀四吩咐
這等路你有佮意即好這個導演打真多電影
對待朋友愛用真心認證考試開始報名吂
遐個細子真大般喊佢跳舞無第二句
會用解釋得𠊎聽無這下小學生愛學英文
食著無淨俐个物件食肚疾直直走便所
樹奶糖哯到衛生紙面上正包起來擊莫
你了解𠊎个意思無佢係真有才氣个畫家
佢辦事真工夫麼个事情攏做到好勢好勢
怪奇藏到哪位去尋恁久猶尋毋會著
這兜紙箱無疊好請你拁𠊎創好勢來
阿財哥禮拜日割一𢿞豬肉去䀴厥外媽
阿公過大生日𠊎人打一隻手鎉送得佢
這個公司早期直直了錢落尾正有趁錢
今日先生無拁人䀴病逐暗夜讀書讀到天光
佢皮包毋見去又出車禍實在真苦憐
討做決定即無恁輕可過節个時務支出較多
細子跋樓梯愛真注意這下雨鞋嘛做到真時行
阿公過身已經十年啊佢藏在樹後背得人尋無
恁好天出來炙日頭若講討食即愛自家舀
你這期發票有著獎無滿壁角獎狀無位好囥
佢食番薯直直屙屁你愛先確定正拁𠊎講
遐齣戲个主角高天天五月節大討會包粽來食
錢無袋好跌毋見啊門無關好蚊會走入去
一弓弓蕉有五六秕佢係這個委員會个委員
阿公無睡當晝个習慣目鏡無提好跌到必去
這禮拜咖啡買一送一成過真多人在屋脣供豬
這個所在起飯店真好日本真多人坐電車上班
大家攏在遐臆玻璃係麼儕打爛去个幾時係你打爛去个
你講活動愛仰子進行這件事情對佢傷害真大
佢逐日會去公園慢走子女愛體會爺哀个辛苦
花衫合牛子褲真時行若係無認路即會尋無路
逐晨早有人來送報紙佢專門研究果子个病蟲
這山崠正兩戶人家定你講麼个𠊎無聽著
車得大石頭矺到綿綿颱風過後菜愈來愈貴
阿賢哥入來食茶啊出門愛記得抸手機和錢
寫落去即毋會用塗改這個先生真受學生尊敬
騎車愛記得戴安全帽佢考試考差心情無好
你即照實講無要緊你做你講阿爸得你靠
汽油這駁子直直起價莫在巷路面上捎來捎去
佢過年前有來𠊎个店內底後下即無擱䀴著啊
桌崠真油愛捽捽个後禮拜一愛記得交作業
溪蝦過河打倒退晨早時慣勢啉一杯豆乳
後日正拁你講好無牛乳囥在你个書桌面上
𠊎真佮意遐個尪仔這個物件真有紀念價值
請在這個格內底簽名這餅大人細子攏真愛食
阿依个手摸起來粗粗豬腳愛罅綿正咬會落
佢个客事講來算真正這下體力毋比少年時啊
你這滿麼个都毋使想這毋係佢个係𠊎个
學校頒發感謝狀得佢大樹下係坐歇个好所在
佢有真高个人生理想有毛个物件毋好直接食
做百日愛請人來誦經毋好直直拁人推銷產品
佢个客事講到十分好阿怙今日釣著十外尾魚
乞食在路上拁人討食莫食傷大箍堵好即好
這擺來个人大約五成無本錢討仰子做生理
䀴著垃圾愛撿起來轉寒啊你無感覺係無
臺灣个下裡係菲律賓生產自動化又緊又好
廳下火扚開來較光講佢兩句即唩真見笑
科學發達个時代各種物品攏使用機器大量生產
阿姊見轉來外家就講厥家婆對佢幾好實在真幸福
這擺活動順利完成啊仰子會有恁怪奇个事情
𠊎屋下有兩儕肖龍無睡飽目珠擘毋會開
你个車速度仰子恁慢掛紙愛準備幾下付牲儀
公共場所毋會用食薰佢這擺做个角色係警察
住址留个正好尋你這條橋舊年得大水沖走
佢對人總係歡頭喜面佢邀請𠊎去厥屋下尞
壁崠个必縫直直漏水佢得債務逼到無路好行
佢在路上撿著五百銀佢食麵定著愛攪辣椒醬
這食品猶吂開放進口駱駝會用在沙漠載物件
佢面面上个疤真明顯恁毋知分寸皮癢係無
你應該愛聽爺哀个事間底滿哪位攏係你个衫
時代無共款啊這下个醫療制度比成過猶擱較健全
款款食毋好哽著哦這間餐廳設備嶄然高級
臺北个人口越來越多忒晝啊會赴毋會著啊
後個月阿妹即討矺定歸日跌徼家產輸淨淨
天氣敢講又討轉冷啊事情頭好係像你講个恁
佢攏總有三個新婦逐個攏真勤儉做家得佢真惜入心
佢緊張到心肝哱哱跳衫恁短腹臍走出來啊
佢个老屋得阿公賣莫擔一張矮凳來得𠊎坐
無抸鎖匙毋得入門佢對自家無一兜仔自信
這恁重麼儕擐會贏佢感覺見笑拁面揞个
一大片青色个草坪面上有兩三隻水牛在遐食草
遐隻狗得車碰死去啊錢真難趁莫儘採開錢
泥下仰子掃毋會淨俐莫食恁油對身體較好
細子人真愛食冰淇淋晨早𠊎去河溪摸蜆子
行船一擺至少個半月先生教過个愛多溫習
天氣轉寒直直流濞錢囥在桌崠你自家提
一粒飯包
過晝啊請一儕領一粒飯包轉去食
雅秀四正个外觀嗯䀴起來毋會㜮
領著飯包一陣燒暖傳對手底來
真貼心哦猶有一杯燒湯呢
恁用心个飯包哪位定个
䀴斟酌燒暖退一半信望愛甜甜屋
頭那底浮出一個畫面嘴開開目直直
行路狂狂偏無定著猶流口涎个一陣人
心肝底想敢好食有淨俐無
在車底飯包像狡怪个細子共款
帶一兜燒燒柔柔个香氣流流漂漂舞到歸車飯菜香
餳到食肚嘰哩咕嚕直頭抗議
毋過心肝底猶係無確定這粒飯包鬥底會食个無
轉到屋下飯包猶燒酪燒酪
像拆祕密禮物个心情攔緊打開飯包
哇香氣衝對鼻來萋擱餳人个菜色
䀴會出做飯包人个認真菜色真多哦
毋記得算毋會出有幾多種猶擱有哪兜菜
正知五穀飯虬擱軟豆腐乾𤐙到會韌韌𩚨𩚨
青菜油光油光鹹淡嘛堵好真落嘴
普通時外頭食飯驚蒂頭無洗淨俐
嘛驚農藥吂過𠊎毋食青菜
今日天落紅雨啊𠊎食到一兜仔菜嘛無伸
遐菜蓋頭真會藏泥个所在𠊎挑持擘開來巡
當場感動到心肝底五味合雜實在淨俐
第一擺食到恁歡喜恁安心个飯包
難得个係飯包底䀴毋會著有加工過个齋料
毋單好食猶較多个係感心
飯包食了啊燒暖个感覺跈喉嗹行到心肝底
係仰子个愛心和耐心得訓練个先生甘願挑戰高難度
付出加倍个時間來提點遐兜慢板無伶俐个一陣人
用幾多心血正會用出恁高水準有品質个飯包
一枝草一點露因為先生佢人會用供飽自家以外
嘛減輕屋下人个負擔
上天少得遐陣人某種能力毋過訓練先生發揮人性个光明面
教佢人打開另外一扇窗門毋使靠人同情救濟
擎起魚釣即釣自家希望个彩色魚
旁觀个𫣆人欣賞鼓勵以外擱較愛个係支持
希望社會个溫情會用像佢人个飯菜香共款傳到長長久久
三輪車
三輪車走毋會緊毋過佢嘛走真遠
捎毋會轉來啊細細漢遐下
逐個禮拜日攏會跈阿公坐三輪車去天主堂
吂讀書个時務歸禮拜即等這日正有通出門
七早八早衫褲換好即坐在大門脣等
和阿公約好个阿佑伯佢駛个三輪車一擋恬
𠊎即會攔緊跋起去開始𠊎有心色嘛有略略仔艱難个一日
若係正𠊎和阿公兩儕坐三輪車坐起來真自然
一路吹風凴阿公儘採車仰子停動
無幾久天主堂即到位啊
若係大𠊎一歲个阿姊和細𠊎兩歲个阿弟嘛討共下去
四儕坐即有一兜仔尖尖猶毋係頭大个問題
一出門愛上崎个時務𠊎即毋知愛仰子正好
阿佑伯愛先傱落車一支手捉馬角
一支手扳佢个凳出力拁三輪車𢱤行
𠊎感覺坐个得佢恁食力𢱤真歹勢
有一擺𠊎講討先落去行等落崎正上車
阿公毋肯佢講落崎車會走真緊
𠊎會跈毋會著嘛危險
了後𠊎又想著一個方法坐个遐時莫坐恁出力
屎胐略略仔弓起來䀴車會變較輕無毋過嘛無麼个效果
落崎遐下跳上車个阿佑伯背脊骿兩下半即溼溚溚
路較平騎較順遐下阿佑伯即會放一肢手
掛在頸个面帕會揪來面前捽汗
透年蹬三輪車阿佑伯頭那崠个笠婆下無著麼个
佢个手腳歸下烏烏
無著鞋个腳㬹蹬車蹬到䀴起來皮真硬
有時落雨車篷揜落來
𠊎在縫䀴阿佑伯頭犁犁直直蹬
毋知佢背脊骿个係汗水抑係雨水實在真辛苦
禮拜做了阿公會去市場買菜
歸屋下一禮拜个菜買好
猶有一大拿个豬菜即會擐到阿蘭姑藥房頭前
等阿佑伯个三輪車來載這係真難等个時務
阿蘭姑愛淨俐逐擺攏會交代阿公毋好拁豬菜擐入內底
得人客坐个長凳嘛毋得細子坐
三輪車吂來个時務阿公驚𠊎人走毋見
毋肯𠊎人行遠嘛驚車來尋毋會著人
毋過𠊎人又毋肯乖乖企在店面頭前得人嫌鎮手鎮腳
了後阿公想著一個方法店面頭前有賣粉圓个擔頭
𠊎人買一碗慢慢子食坐在細圓凳頭著面食著面等
逐擺阿佑伯車遠遠蹬過來
即若救命大人个樣𠊎人暢到毋會耐
三輪車行毋會緊阿公無在啊
阿佑伯無在啊粉圓擔嘛無在啊
歸下得行入歷史个三輪車載走啊
單淨佢一儕做哪有法度
你仰子恁緊張䀴著鬼係無
佢兩儕戀愛真多年正結婚
人个命係自家會用把扼个
佢个腳㞇著枴杖擎歸半個月
莫講別儕你自家嘛共樣
親家今年八十一討做大生日
死無命年到啊正得人辭頭路
臺灣有健保國民真幸福
正月半滿哪位攏有燈會
有啉酒个人毋會用駛車
這裡行過去愛三點鐘久
天光日愛考試愛較拚兜
先生開个藥愛記得照時間食
細巷子真暗你即愛細義
這兩垤餅平大你人一儕一垤
你三儕過來企作垺翕相
仰子直直打哈啾敢係寒著啊
時間有限愛好好來利用正好
漕滾水愛細義毋好熝著啊
買五兩即好毋使買恁多
半夜啊你做麼个猶毋睡
壞啊𠊎个錢毋記得抸
菜先買便來隨時攏有菜好食
你自家講省得𠊎出手
直直行過去即到位佢个屋下啊
氣象報告講中部會落大雨
想愛有好成績愛較加油兜
博物館會用䀴著真多古董
毋會用無證據即儘採誣賴人
佢年歲大毋擱耳子猶真利
外頭烏陰天驚討落雨啊
𠊎愛上課無閒陪你尞
現時愛仰子正好較緊想辦法
買個等路送佢得佢歡喜一下
若行若䀴䀴著佮意个正買
平常時愛有存錢个好習慣
上禮拜這間金子店著賊偷
這禮拜先生討來屋下家庭訪問
頭下有交得佢佢應當會記得
這忒細粒愛較大粒个較好
你毋係愛睡仰子擱跋起來
下課時務細子排列吊晃槓架
做店員對人客服務愛周到
泥下真淨俐放得佢爬無要緊
擇出頭適當个人去參加比賽
這件事情下班以前愛完成
飲食愛正常大腸正毋會著病
人客來兩三張桌準備毋會赴
麼个物件跌落來恁大聲
自盡係無法度解決問題个
飯煮無好食得屋下人嫌
你若係有麼个需要即喊一聲
毋好直直食薰對肺毋好
當晝時頭莫在外頭炙日頭
阿弟坐毋會核直直蠕蠕動
𠊎昨日收著高中同學个帖
對這到車頭愛一點鐘來行
𠊎个頸㞇著攏無法度停動
搉麼个物件搉到恁大聲
一組晾衫弓佢專門做客家研究
讀大學遐時昨日正睡五點鐘定
你仰子食恁久飯猶原在恁多咧
阿弟上個月出麻這筆土地賣八千萬
做兵係一種義務佢退休真多年啊
你幾時討出發入門愛拁爺哀問候
你包禮討包幾多麼个時務討考試
拁書排得佢齊辦這活動真有意義
無睡飽會啄睡高雄港有真多船
加一杓水落去車脣頭有兩包垃圾
針尖尖你即愛擎好毋好刺著
拁這倒到汁桶𠊎在臺北稅屋蹛
經歷千辛萬苦佢總算考著法官啊
青紅燈恁多驚會赴毋會著飛機
做兵抽著陸軍這路菜食起來淡淡
車底真尖討落車个時尖到毋會得出
恁久無䀴著企个莫直直停動
運動了後膴身有流汗愛較緊捽燥來
佢心肝真好你个問題仰子恁多
行較面上兜大家圍在圓桌食飯
買一袋米轉去雞得狗躐到直直飛
兩支腳爪到疤疤假期一下即過去啊
這張凳係樹做个處理到好勢好勢
佢做事真煞今日輪著你倒垃圾
工地做事真輒會發生意外愛細義
蔥先炒香正囥卵佢兩儕同時到這
考試遐下緊張到歸下無法度思考
阿姊真溫柔這問題哪時會解決
先生直直拁厥爸阿腦佢
回想細漢時務个事情感覺真心色
阿哥真勞力你阿明在廳下擇菜
歸臺車碰到綿綿兩圝撋好个粄粹
這尾魚有幼竻討食遐下愛注意
八月半炕肉𠊎哪會盼得你走
渟杯滾水來夫娘人捍家真辛苦
來去尋佢理論出席喪事愛包白包
厥姊正結婚佢喊姊丈猶喊毋會慣勢
成過人燒樵煮飯你愛歕較大力兜
阿公頭愛食腹內身體檢查愛抽血
這擺無考好無要緊啦後擺加油即好
坐枷牢坐幾下年阿舅討投資股票
厥屋下有五個人兩裡攏愛囥蠟燭
做甜粄愛先挨粄佢兩儕蹛兩對面
地球有百分之七十个面積係海洋
這係一個誤會人民係國家个主人
這擺手術真順利兩日即會用出院啊
學人做生理有个動物真得人惜
厥女生做靚膩膩漕一兜仔油落去
佢真無意思原本講好个又假毋知
反映社會个問題出版社真多書
晨早有四節課你這下幾多年生
電用去幾多度禮拜日毋使上課
佢人無麼个快活所以下晝請假
先生个書寫好啊按算明年討出版
用錄音筆錄音佢人熟事真多年啊
這問題足大條个你有麼个方法
細子寄你渡兩日時間算到堵堵好
去國外旅行這間屋正兩棧樓定
阿伯為著身體康健決定無愛食薰啊
恁多烏蠅較緊拁桌崠个蓮霧弇个
聽著你恁講佢心肝底氣歸半日
因為電火吂開所以間底烏疏疏
日過到真自然你即莫做到傷超過
校慶討到位啊全班作垺來布置教室
遐位有凳好坐這個建議毋會䆀哦
過年貼門聯會用加添一兜仔喜氣
在河溪泅水寒天過了即春天啊
日本真會落雪這係上禮拜發生个
遐件事𠊎自家會處理毋使你擘心
阿麗真有禮貌䀴著人即會喊人
毋會用苦毒動物佢漢字寫到真靚
安排到真妥當毋會用用樹奶射人
用鑊煮飯火若傷猛真會結鑊皮
幾久洗一擺車一年有四個季節
阿明弟个面面上有真多幼幼个毛管
敢去即一擔樵毋敢去即屋下愁
糖毋會用準飯食毋識个字愛查字典
美術教育會用培養對事物个欣賞能力
相告對𫣆人不利𠊎䀴和解較贏
擎三支香拜熱天洗冷水真舒爽
堵著問題愛多用腦筋這個業務係佢負責个
對待朋友愛用真心認證考試開始報名吂
兩公姐同心協力創造幸福美滿个家庭
病院內底有真多病人成過農民用鐮鐵割禾
家無念念公項項空家無念念婆項項無
遐件事問佢本人較緊考試進前佢特別認真
間房內底囥一支燒水罐討食滾水即較利便
今日先生無拁人䀴病逐暗夜讀書讀到天光
這站洘旱有一兜作穡人打井抽水蔭田
佢寒著身體無堵好這滿會用毋使錢參觀
阿弟个額頭摸起來小可仔燒燒驚係寒著啊
佢一世人過到真不幸臺灣成過係農業社會
修理車愛五十萬這下愛仰子賠錢還得人
車壞去又無抸錢包這下正經唩無目汁
樹奶糖哯到衛生紙面上正包起來擊莫
佢人在巷底捎來捎去無注意嗄碰著人
大家各人做各人个事這齣劇本有打做電影
若無特殊情況社區住民大討會贊成正著
佢辦事真工夫麼个事情攏做到好勢好勢
這猶毋使恁緊決定啦這個文件寄你提得佢
毋係𫣆自家个狗毋好惹佢驚會起狂咬人
牙疾愛去得先生䀴有麼个事情後擺正講
愛用个物件全部便便人員一到即會用開工
這工程進度恁慢頭家指示期限內愛改善
阿公較愛啉紅茶佢講紅茶較毋會傷胃
做護理師愛有耐心石頷恁高上毋會去
阿弟無著雨衫走去涿雨歸膴身涿到溼溚溚
猶恁細漢即出國讀書阿媽心肝底真毋盼
這站係工廠个無閒時務想討請假真難
收音機係二十世紀人類真偉大个一種發明
這個後生子人做事打拚硬直會用偎靠
做得人䀴人正會服手頭恁順逐擺都贏
這領衫特別貴布料嗄恁粗無遐個價值
頭下直直哼食肚枵恁你仰子毋先去食飯呢
無著等个人猶有安慰獎好提猶算罔罔啦
佢笑到嘴攏合毋會偎阿弟這駁子在遐集郵
這裡變真多恁久無來一時務嗄尋無方向
校園內底有一垤草坪係學生賞尞个所在
佢做人真熱心尋佢鬥相共黏時即到位
佢皮包毋見去又出車禍實在真苦憐
瓦斯爐面上燶著滾水毋好得細子偎去
後禮拜討掛紙去地遐跡位拁草刜刜个
阿財哥禮拜日割一𢿞豬肉去䀴厥外媽
怪奇藏到哪位去尋恁久猶尋毋會著
這擺籃球比賽𫣆人學校得著全國冠軍
若係無愛食即莫提毋好打爽人个物件
佢上課直直偷食糖得先生警告幾下擺
成擺用灶煮飯遐下無歕火火毋會猛
已經佢都真無閒你猶直直尋佢做麼个
會用解釋得𠊎聽無這下小學生愛學英文
阿姑逐年做生日佢攏會打電話過來十分有心喔
火燒屋外頭煙真大成過會在禾坪面上炙穀
外頭𥍉爧又鳴雷公掇一粒大石頭來矺鹹菜
打早即愛上班真悿高麗菜大出十分便宜
廳下火扚開來較光講佢兩句即唩真見笑
值日生愛負責掃泥下你个褲仰子爛到恁大空
這個發明實在真奇妙這一等重要愛記落來
阿火厥後生真有出脫做兵學擎銃係訓練之一
𠊎有寫日記个習慣學校離這差不多一公里
外頭出日頭真燒暖佢个位空空你會使坐
冷風對西北裡吹過來差不多啊拁菜撩起來
表阿哥識去過日本尞這菜無射藥會用安心食
𠊎真佮意遐個尪仔這個物件真有紀念價值
愛行真遠正行會到位細子賞紙炮又驚又愛
麼个事情得你恁擘心佢真省毋盼得買來食
莫講這無根據个事情臆䀴望啊䀴臆會著無
厥公真會做生理趁真多錢所以佢三代攏真好額
臺灣个下裡係菲律賓生產自動化又緊又好
年三十暗夜食團圓飯這個月月底係阿哥生日
這駁子天氣變化真大落大雨溪水淰出來啊
碰著人愛拁人會失禮毋講事即係表示無意見
過了个事即莫擱想啊因為恁即唩啊真見笑
班上恁多人佢頭乖昨日食齋毋會用食肉
佢个外家係做生理个這愛想一個辦法來解決
這問題無討論毋會用佢真嘴渴想討食涼
佢攏總有三個新婦逐個攏真勤儉做家得佢真惜入心
無抸鎖匙毋會得入門佢對自家無一兜仔自信
佢个客事講到真標準這件事你䀴法仰子
阿依手骨輪著傷疾个時連煎匙都擎毋會起來
颱風拁招牌吹到街尾佢寫真多客家文學作品
自家个事莫推得別儕佢兩姊妹相爭討去市場
服務生會拁人客點菜𠊎學校个跑道有七道
佢逐日會去公園慢走子女愛體會爺哀个辛苦
啉咖啡精神會較好麼个攏毋會實在苦憐
你乖乖坐个莫烏白走佢偷提物件得人發現
這滿繳稅無像成過堅費氣有各種方法會使用
阿女較會拁爺哀使妮這位恁狹臨臨做兩間
窗門面上个泥粉真賁柑子愛先剝皮正會用食
佢个老屋得阿公賣莫擔一張矮凳來得𠊎坐
住址留个正好尋你這條橋舊年得大水沖走
聽講佢討去英國留學湯燒燒啉落去真燒暖
刀尖尖你即愛擎好講著討食飯佢走頭緊
細子跋樓梯愛真注意這下雨鞋嘛做到真時行
客人在五月節會包餡粽有焿粽鹹粽粄粽這兜
這幾下日天氣冷沁沁運動對身體有足多好處
對屋下行到學校真近聽講你著大獎有影無
你講活動愛仰子進行這件事情對佢傷害真大
耕田愛照節氣來做事這滿麼个都貴真苦憐
好个毋學學人食毒正食恁多定哪會過願
你這滿麼个都毋使想這毋係佢个係𠊎个
你即照實講無要緊你做你講阿爸得你靠
單面上寫著八十五號老人家在公園內底行棋
大家攏在遐臆玻璃係麼儕打爛去个幾時係你打爛去个
佢兩儕䀴起來親親親講恁多嘛攏無搭無喢
花衫合牛子褲真時行若係無認路即會尋無路
䀴著垃圾愛撿起來轉寒啊你無感覺係無
阿弟逐日行路去讀書後禮拜愛考試你知無
這擺活動順利完成啊仰子會有恁怪奇个事情
佢兩儕講相聲真和諧𠊎在單純个家庭出世
較多人蹛在平洋地區落雨天水蟻滿哪位飛
佢買个物件褲袋張毋會落加提一個塑膠袋來張
𠊎真愛聽阿公講古你擱翕幾下張相片來䀴
不丹這個國家有國王這兩個物件有麼个爭差
食飽夜來去散步好無洗好膴身感覺真快活
時代無共款啊這下个醫療制度比成過猶擱較健全
這張批係韓國寄來个自家行一輪即會知啊
阿依爌个封肉味真香糖真丁阿媽咬毋會贏
人佮人之間个交往討做到圓滿係一種藝術
考著軍校會用做軍官食酒醉企都企毋會正
食齋个人用火油炒菜阿妹驚生份毋敢喊人
火焰蟲這幾下年見到位新曆四月中到五月初
係油桐花開个季節抑係𫣆人中部火焰蟲大出个時務
苗栗臺中偎山个所在有真多生理人
用日時頭䀴桐花夜時頭探火焰蟲个活動來廣告
餳來臺灣各地个人客
在這站時間中部地區个觀光景點逐日都人尖人
嘛拁這兜生理人个錢袋塞到淰淰
滿山白雪雪个油桐花開正經係真靚个風景
到烏昏了後歸陣个火焰蟲又會隨得人客無共款个享受
因為按人客䀴花賞火焰蟲笑噳噳
生理人算錢嘛算到嘴笑鼻噳
火焰蟲對𠊎人這兜莊下細子來講實在無麼个
即像春天開花秋天落葉恁自然
記得𠊎做細子遐下
熱天食飽夜阿依猶在灶下撿揫
阿怙阿媽擎葵扇在禾坪歇涼答嘴鼓
阿哥即會渡𠊎和阿弟捉火焰蟲賞
遐睏子个火焰蟲滿哪位攏係禾坪即䀴會著
一半下猶會飛入屋內在電火下飛來飛去
阿哥个先生識講古得佢人聽
講成過有一個細子真想討讀書
毋擱屋下真散無錢好點燈盞火得佢䀴書
佢即走去捉真多火焰蟲裝在細麻紗布袋內
用火焰蟲个光來讀書落尾佢大漢即真有成就
阿哥嘛想討捉火焰蟲來做電火
即招𠊎和阿弟共下去屋背个菜園捉火焰蟲
屋背暗摸摸猶有各種吱吱嘎嘎个蟲𧊅子个喊聲
真得人驚𠊎和阿弟拁阿哥个衫支尾揪核
驚到毋敢敨大氣一步一步忍到菜園
䀴著歸菜園做一下係𥍉上𥍉下个火焰蟲
比天崠个星猶較多猶較靚
𠊎人歡喜到咻咻咈暢壞壞
𠊎人捉著幾下十隻火焰蟲
傱轉屋下討拁阿依展寶
無想著阿依一下即喊𠊎人拁火焰蟲放走
阿哥毋肯𠊎和阿弟嘛毋盼
想討拁歸油紙絡个火焰蟲囥在間底
䀴有影毋使點電火無阿依講
毋會用捉火焰蟲隨拁火焰蟲放走啦
若無你人暗夜睡即會疶尿哦
𠊎人聽著驚疶尿得人笑
即攔緊走去禾坪拁火焰蟲放莫
䀴著一隻一隻火焰蟲𥍉啊𥍉
對油紙絡內底慢慢飛出來飛對暗暗个圍牆背去
第二日打早𠊎人三個做一下攏無疶尿
對遐擺起𠊎人嘛毋識擱去捉火焰蟲來賞啊
這滿回想起來實在愛阿腦阿依个智慧
若無惑𠊎人講捉火焰蟲會疶尿
遐時毋知會得𠊎人這兜打爽幾多火焰蟲咧
鴨嫲屎𧊅記得讀二年个時連續落雨幾下禮拜
落到人攏硬硬討生菇啊直直到拜三晨早正歇雨
當晝放學猶有日頭花對賁賁个烏雲內底照出來
大家攏真歡喜排列行出學校門
著雨鞋蠻皮个細子即開始蹬水賞
泥水噴到脣頭个妹子同學吱吱咈
直閃直跳直走笑聲喝咻聲罵人聲
襯托轉好天个天氣
大家个心情嘛像慢慢散去个烏雲愈來愈開
𠊎和阿弟轉到屋下頭前个楓樹伯公下
䀴著一陣細細隻頭大大烏烏个魚
在路脣落雨過後个水窟底
泅來泅去真心色𠊎人跍蹛直直䀴攏添放好轉
阿媽等無𠊎人行出禾坪大聲咻
𠊎人正真毋甘願行轉屋下
𠊎兩儕趁阿媽去睡當晝
偷偷提著空个乳粉罐去楓樹伯公下捉魚
驚大人知會罵𠊎人即拁捉著个六尾魚
偷偷供在書桌下討去學校和放學轉來攏會先去䀴下
等討寫字个時正拁佢人提出來囥在桌崠陪𠊎人寫字
第三日打早阿弟去䀴魚了後攔緊討去學校
乳粉罐無囥好勢嗄倒去等𠊎人下晝轉到屋下
水硬硬討流淨去罐底淺淺个水伸一尾魚定
另外五尾魚燥死在書桌下啊𠊎人真艱難
拁五尾魚埋在花園內底个桂花樹下
希望佢人會用鼻著桂花个香味
伸个遐尾細隻魚𠊎人嘛擱較小心細義照顧佢
大約一禮拜換一擺水猶得佢食嫩嫩个菜葉
十外日過遐尾魚嗄生出兩支腳
𠊎人感覺魚會生腳真心色忍毋會核偷偷拁阿怙講
阿怙䀴了講遐毋係魚係鴨嫲屎𧊅遐係𧊅么
差不多擱過一禮拜鴨嫲屎𧊅又生出頭前腳啊
有四支腳猶有尾在水底泅來泅去真風神
學校歇熱啊阿依和過去幾下年共款
渡𠊎人轉外媽屋下尞一禮拜
𠊎人心肝底掛念書桌下个鴨嫲屎𧊅
吂曾吂即直直亂討轉去
一轉到屋下阿弟隨傱入房間底
黏時即唩到大嫲聲𠊎人吂赴擐行李
即走入去房間䀴佢做麼个唩
阿弟比遐空空个乳粉罐
和脣頭跳啊跳个𧊅子唩到硬討死
講鴨嫲屎𧊅得𧊅子食去啊啦
阿怙聽著直直挲阿弟个頭那
忍著笑拁阿弟講大戇呆你个鴨嫲屎𧊅大漢啊
變做𧊅子啊啦毋係得𧊅子食去莫唩啦
阿弟聽著按講正轉笑面
因為童年供鴨嫲屎𧊅个經驗
得阿弟對自然科學真有興趣
這滿阿弟係真得學生歡迎个自然科先生
嘛輒輒會渡細子滿哪位去做研究呢
騎鐵馬會跌倒會跌倒事即吂講煞砰一聲
人和車即跌倒在路脣跋毋會起來
坐在泥下摸腳膝頭䀴著血直直流出來
大聲唩足疾个足疾个阿怙阿依聽著
攔緊對屋內走出來䀴𠊎鬥底發生麼个大事情
成過因為愛讀國中學校又離屋下較遠
假使講若用行个愛一二十分鐘
所以無法度一定愛學會騎鐵馬
讀書正會赴因為即係恁小學出業遐個歇熱
為著愛較緊學會騎鐵馬逐日晨早天吂光雞吂啼
和阿怙即牽鐵馬去到屋前个路脣練習
阿怙在後背扶鐵馬得𠊎慢慢騎
毋擱毋知係毋係第一擺騎个關係
猶挱無摠頭腳正蹬起去
膴身即歪一裡偏來偏去
猶吂騎著即跌落來啊實在真失志
𠊎毋甘願一擺一擺擱試䀴望
共款猶係無改變練到心情真壞真無好
心肝內無想討練啊阿怙䀴𠊎恁艱難恁失望
搭𠊎肩頭安慰𠊎講毋驚事難頭驚人懶
𠊎相信你定著做會到加油哦
即係聽著阿怙得𠊎个鼓勵
猶有想著阿怙逐日恁早陪𠊎練習个辛苦
一時目汁含蹛牙根咬个煞作認真練習
希望會用較緊做好人生第一件大事
過一禮拜外無日無夜个練習
總算上天不負苦心人正經得𠊎拚上崎
學會騎鐵馬啊
正經係有心打石石成磚無心打井井無泉
實在證明總愛你認真有耐心
堅持落去成功一定係你个
到位開學遐日𠊎打早食飽即牽鐵馬騎去學校
歸路𠊎著面唱歌著面欣賞路上靚靚个風景
心情實在真快活真歡喜
有時務若堵著同學
猶會和同學大討比賽一下䀴望麼儕先騎到學校
按个日子實在真快活
雖然這滿駛車有較多
毋擱逐擺䀴著路上个人騎鐵馬
即會想著遐時認真蹬鐵馬愛唩个妹子鬼
嘛會想起練騎鐵馬个經過
現時想起來正經係自家少年時務頭歡喜
頭福氣个一段美好回憶
烳番薯行入便利商店偎壁脣个箱內底有燒燒个烳番薯
烏色卵石崠在烳香香个番薯番薯皮烳到燥燥鬆鬆
番薯个糖膏對番薯皮个必縫沮出來
真餳人食啊䀴到得人忍毋會核
當時即拁買兩莖趁燒食落肚
這係福氣个味素啊做細子遐時
寒天个暗頭外公洗好膴身
會在廳下䀴電視炕佢燒滾滾个火籠
外媽在灶下舀燒水討洗膴身
𠊎即在灶空頭前顧灶空壁角个番薯
小心細義个拁番薯埋在火屎內底揞蹛
顧蹛等佢毋好得火燒著外媽洗好膴身
香噴噴个番薯嘛烳好啊藏入外媽个房間
攬外媽用大手巾包好个水鴨嫲食香甜个烳番薯
䀴阿媽梳髻鬃花聽阿媽講古
係寒天个暗頭頭福氣个味素
有一年歇熱禾割了啊田底个泥翻好猶吂放水
大哥渡歸陣阿弟阿妹去阿公个田底烳番薯
兩兄弟耬窟疊泥圝起好一個番薯窯
五姊妹絪草絪撿樵準備起火
火起起來啊大哥講佢來疊樵𠊎人會用去尞
火燒到猛猛猛大哥即係大哥
六個阿弟阿妹在田底答嘴鼓唱歌走相躐射蟲𧊅
大火過出火炭啊囥入真平心
真惜孫个阿媽擇過个一莖莖平大平大靚靚个番薯
封口等番薯熟二哥䀴火煙對泥圝縫內底竄出來
擎起耬泥个鉛筆拁泥圝頓拶
擱對窯崠拁擪幾下下
一兜仔煙攏無走出去
大家先轉屋下等番薯熻熟
時間差不多啊𫣆人來去開窯啊
真慶哦番薯歸下攏有熟透心嘛無一莖臭火燒
堵好熟又略略仔出糖膏个番薯
實在全然香毋擱歸下攏係扁个
可見二哥个鉛筆真有力
和九十歲个太公䀴著大號老菜脯樣个番薯都愛笑
毋擱遐窯扁扁个番薯
係𠊎人兄弟姊妹一世人感情个紀念
䀴著烳番薯會䀴著外媽燒暖个灶下
會䀴著田底一大陣兄弟姊妹个嘻嘻嘩嘩
對𠊎來講係福氣个味素
䀴著烳番薯真多老儕會想起走空襲時代个番薯籤
會想起鮮鮮湯湯个糜飲燒滾滾香出味个淨米飯
對佢人來講正係福氣个味素
恁對你來講哪件食物
藏有你福氣个記號有福氣个味素咧
割禾飯食飯哦好食飯啊
成過个細子若聽著這句事即走若飛
歸大陣傱入灶下提碗擎箸裝飯挾菜
隨人捧一碗飯去巷路
擔一張四角凳抑係阿依嫁妝遐張圓凳
隨人尋位坐在食嘛有人用跍个
大家食到真煞作真拚勢這時務阿依即會講
你人係山崠落來个抑係正對枷牢放出來个枷囚係無
若像前世毋識食過恁枵渴
毋擱講起來嘛毋好怪這兜細子
普通時無麼个四秀好食擱傱上傱落
自然食肚枵到咕咕咈
普通時和討食一下大麵攏愛等特別个節日正有機會
像係隔壁莊頭做平安戲親戚嫁阿女抑係渡新婦
正有機會食著恁豐沛个好料
毋擱得𠊎記得頭深个猶係割禾飯
成過蒔田割禾大家攏愛相換工
今日𠊎人割禾莊頭莊尾
房頭內个人攏來鬥相共割禾
另日換別儕割禾个時
屋下底即愛派人出去拁別儕鬥割
大家無相計較真有西周時期井田助个精神
真有十足个人情味即係恁大家莊頭莊尾識透透
割禾遐日主人家打早三四點即愛起來
款好物件落田去割禾機器楻鐮刀
布袋牛車布袋針穀耙這兜早即準備好勢
起頭下割个時大家自然分工做事
割禾个打穀个拖機器楻
袋穀擎穀包駛牛車
大家拚到大粒汗細粒汗歸膴身溼流流
主人家準備一隻冰桶內底囥一垤大粒冰圝
攪一大包烏糖得大家啉
十點外啊擱準備米篩目食點心
即恁拚歸晝逐儕攏拚到悿壞壞當晝時
主人家早即準備真豐沛个當晝頓請這兜割禾師傅
大家禾割煞先轉去屋下洗手洗面
主人家派人去請佢人來食飯
屋下个夫娘人早即無閒挾掣
透早㓾雞㓾鵝炒大麵
擐酒買汽水煮大鑊飯
排好長桌菜一落落出來等割禾个人來食飯
這時務大家坐偎來開始食飯
拚到歸晝這時務頭快活大家食到真歡喜
有講有笑交換作穡个心得
順續講哪火灶个細子真𠢕趁錢真有出脫
當割禾師傅一個個來个時
序大人即教細子這愛喊阿叔阿哥阿伯
拁教導落實在生活內底
屋下个夫娘人和細子等大家食飽
正來食這頓等恁久準備恁久恁好食个當晝頓
這時務即會用食著遐想真久
好食个大麵和遐香噴噴个大鑊飯
栗子籽𠊎哥係大漢个細子人
自細蹛在山內滿山趖滿山走
山內个樹種野花山草真少係佢毋識个
毋使講相思油桐樹
和高天天个黃牛檀栗子樹佢攏真熟
過兩日即係聖誕節啊
𠊎哥用掛號寄來成十粒个栗子籽
咖啡色个栗子籽像手指尾恁細粒
長長圓圓差不多像蓮子个形
毋擱栗子籽丁確確做細子个時務
專門撿來做干樂賞在蒂平平个所在揤一節香腳落去
用一粒尖尖个尾做支點尋一粒平平个石頭抑係桌崠
用手指公和第二指拁香腳捏个輪一下
栗子籽即會玲琅踅䀴麼儕踅較久
來比輸贏賞栗子籽个記憶
得𠊎想著屋角頭遐頭牛眼樹
牛眼樹真大頭歸年透天青拚拚
大人細子即真愛在樹下歇涼樹下有一粒全然大粒个石頭
長長又平平真堵好坐
輪栗子籽比賽大約即會在這進行
輸个人愛得贏个人一粒栗子籽
栗子籽越多个人即越好額
成過个細子無麼个錢通開
正係藏一兜仔玻璃珠紙牌抑係栗子籽
一半下蹛在街路个細子無位好撿
即會來拁佢買恁即會用趁兩點錢買糖食
所以講這兜物件即係山崠細子个財產
𠊎哥自細即真精講著賞即直頭去
佢用鉛線拗个輪又圓又靚
真好勢得人賞到毋會懶
佢削个樹奶擗金滑又勇
䌈一條樹奶落去䀴係討打鳥抑係打果子攏會用
和學校个同學攏會拁佢注文
有一擺城市來个先生講想討食水蕨
𠊎哥七早八早即跋起來
飯嘛無食書包背蹛去圳溝脣拗水蕨
拗到一大拿儘採挷一支草綑綑个
即討隨去學校得先生頭前腳正蹬出水面
即䀴著一尾水血蛇趖過來𠊎哥著驚一下走到無䀴人
一路走到學校腳嘛無貼地對遐擺起
先生出擱較高个價數佢嘛毋肯拁先生拗水蕨啊
𠊎哥正經係大漢个細子頭王
若係䀴著細子人在鬥無敵鐵金剛抑係弄布袋戲
佢攏會去共下賞鬥鬧熱
一半下猶會教細子人用譀鏡引日頭做科學研究
所以細子嘛真愛尋佢
三輪車壞去啦芭比娃娃手斷去啦
拼圖鬥毋會起來啦麼个奇奇怪怪个齣頭攏會來尋佢
佢正經真熱心大人細子攏足愛和佢作垺
自細到大佢个人緣真好相識滿天下
佢出去旅行个時務正隨兩領衫褲即會用
行到哪位即食到哪位毋管山崠海脣
逐位攏有朋友大家攏真歡迎佢
佢總係會隨得大家歡喜
碗粄這站毋知起麼个癖晨早時起來即想討食碗粄
猶細漢蹛在外媽屋下逐日天討光即得舅㜷喊起來
去廳下拜好擱入去灶下跈佢共下做粄
舅㜷做碗粄賣鬥相共顧一屋下人个食著
天吂光灶下即𠊎人兩個
事頭對一個細子人來講有較辛苦兜
毋擱等舅㜷做好粄有兩碗碗粄會用食早頓
論起來嘛係福氣个生活這滿自家成家
上班个人堵著歇睏日有通睡
不時睡到日頭炙屎胐等行到菜市討來買碗粄
正䀴著空空个擔子做一下賣淨淨
半點都無伸想討食又早早跋毋會起來
仰子正好想啊想即自家來學做正著
決定自家動手學做即愛認真對網路內底尋資料參考
問阿依佢人有經驗个人
一步一步拁買來个在來米粉加水攪好
漕入碗擱囥在電鑊炊炊粄个時務
會用來炒配料等到配料炒好
碗粄嘛差不多炊好啊
頭擺炊好个碗粄面上緣水水矮下丁丁
會用食毋擱口感無好
去請教阿依佢人得著个結果係在炊碗粄个時
久久愛攪幾下米漿水遐米漿正毋會滯底
造成矮下丁丁面上水水个情形
佢照步來會打開籠床蓋擱用箸拁逐碗攪過正擱炊落
遐時猶細漢對真多事情攏毋會去多想
即無去了解做麼个舅㜷會按來炊碗粄
這滿了解事情个原因會用學著一擺寶貴个經驗
知失敗个原因𠊎即興興擱做一擺
這下知在哪個過程愛注意麼个寬寬無恁攔緊
拁愛攪過个米漿水即一碗一碗攪過
遐愛炊幾久个時間即炊幾久
這兜過程半點都毋會得你韌皮
頭尾炊出來个碗粄食起來得阿依佢人講會用
這滿正經成功啊
後次擺討食碗粄毋使擱早早起來去市場赴人个時間
又擱有通享受自家好食个美食啊
阿依佢人䀴著𠊎學做碗粄笑到喊毋敢
直直問做麼个愛恁麻煩
𠊎應佢人講其實食著碗粄个時務
𠊎總係會想起猶細漢蹛在外媽屋下
逐日天討光个時跈舅㜷在灶下做碗粄
等𠊎食過早頓佢𢱤炊好个粄出去賣
遐時年歲小又無跈在爺母个膴身脣
毋擱猶有人來惜這滿自家會用照顧自家
食著自家做个粄想起成過
這碗粄仰子會恁香入心咧
成過成過有兩個阿母
共下渡細子去山底撿樵
當在遐剁啊剁啊
一隻老虎對樹林內底傱出來跳到佢人个面頭前
行頭前个阿母驚到嘟嘟顫一下即跪落去
拁細子藏在後背講老虎大王
拜託你放饒𠊎後生个命啦討食食𠊎
老虎講𠊎想討先食細子佢人个肉較嫩較甜等下正來食你
老虎悉悉颯颯幾下口即拁佢个後生食淨
老虎一轉身牙豺豺討食另外一個細子
厥母早即擎便大鐮刀出力刜過去
老虎血流血滴斡頭拚走啊
香茅係真賤个草類形像菅榛个樣
葉利利會割人有水有日頭个所在即會生
猶毋驚蔭水草𢎙𢎙个半山嘛係生到大嫲墩
有時樹園底猶䀴會著生到青溜溜个香茅
香茅猶滿足耐洘旱利用春夏交接个時
雨水較足遐時務拁香茅種種落去
毋使去䀴佢過成半個月即會生到真靚
香茅生到大約兩三尺長即會用割起來焗油
焗香茅个事真粗險普通人做毋奈何
愛擔到香茅寮下請人代工
香茅油个香味真重會用做香精
大約四五十年代遐下
香茅油在國際上真時行價數足好
尤其臺灣出產个香茅油品質精純
受著國際人士个歡迎
遐睏子在桃竹苗地區䀴會著个山坡地
大部分得人開墾來種香茅種淨淨
有一兜較崎个所在嘛得人想辦法插一兜香茅落去
遐時務作穡人加一種副業
對家庭經濟有真大个幫助
客家小炒原本喊做炒肉又喊做小炒
本來係客家夫娘人用佢靈活个頭腦
發揮省儉个精神炒出來个莊下菜這下變做一落名菜
聽講有一家人三子嫂輪流煮一儕捍一日伙頭
有一日辦三牲拜神明大嫂拁拜過个豬肉切做豬肉盤
雞肉煮做仙草雞湯擱炒幾下盤青菜豐沛上桌
第二日輪著二嫂个伙頭
䀴著頭日食伸个三層肉即拁佢切較幼兜
擱用豆腐乾切做一條一條
炒做鹹擱香个豆腐乾炒肉絲嘛係真落飯
第三日輪著三嫂个伙頭
䀴著猶有昨暗伸个豆腐乾炒肉絲
雄雄想著即拁鬥牲个魷魚用水浸軟切絲
擱加兜仔芹菜蔥作垺炒
頭尾滴幾下滴豆油和米酒即變做大家相爭愛食个好菜
臺灣係太平洋脣頭个一個島
逐年熱天不時有颱風會來
逐回聽著氣象報告講颱風討來
歸臺灣个人皮即挷緪緪
準備好等大風大雨來
若係講颱風會入來大家即較緊張
這裡驚屋崠得颱風掀去遐裡驚屋崠得水蔭入來
颱風行過个所在抸大雨入來
山崠崩田洋得水蔭到滿天滿地
溪水流毋會俐加上海水倒灌入來
全部流入人个屋下底大路變圳溝
學校運動坪變魚塘蹛在山崠个人愛疏散開
蹛在海脣較低个人嘛愛徙走
仰子逐回颱風若來即會造成恁嚴重个災害
係毋係普通時無做好防災準備
當然遐係一個原因
毋擱人類對大自然過度開發正係頭大个原因
成過有一座伯公廟逐儕都講伯公伯婆真顯
有一日有四個人共齊去求伯公
第一個講伯公伯婆求你保護韶日晨早落雨
𠊎種个麥就毋使沃水
第二個講伯公伯婆
你愛保護韶日晨早好天𠊎愛炙魚脯
第三個講伯公啊你保護韶日晨早吹南風
𠊎駛帆船順南猶一個較緊講
毋會用韶日晨早𠊎个船愛駛向南愛吹北風
伯公聽著頭那疾今討仰子辦
愛仰子辦正好咧
伯婆講毋使擘心𠊎來辦
佢就講半夜落雨日時晴魚脯會燥麥會生
晨早南風下晝北四副豬頭𠊎討得
大武山
記得正嫁來屏東遐下
屋下東片裡䀴會著層層疊疊連著个大武山
日頭對山崠出來天氣好个時打開間房向東个窗門
逐日攏會用䀴日出
晨早五點五穀爺廟个鐘鼓響起
孔孔鏘孔孔鏘大鼓打兩聲鐘敲一聲
鼓韻鐘聲拁𠊎吵醒䀴向窗門外頭
山崠披上白蓬个天色霞光映照樹影
雞啼聲和著狗吠聲路上又有車个引擎聲
山腳下老莊頭个一日討開始啊
夏秋時節颱風警報个時電視面上个新聞報導講
太平洋強烈个颱風會對花蓮和臺東中央入來
家官聽著即講太平洋吹來臺灣个颱風
風係用扭个速度會緊到像牛嫲掣尿真得人驚哦
毋過對臺東花蓮吹來个颱風會得大武山擋莫毋使驚
風吹毋會過大山真像蚊叮牛角毋會癢毋會疾
風越大即會得山神掊走滾到三千空公尺面上去
毋會吹來屏東得農作物損失減到頭輕一擺兩擺
聽久啊攏知大武山係會保護老百姓个這座大武山脈
有真多條大溪攏發源在這個山底
像高屏溪隘寮溪東港溪林邊溪
這兜溪水流到屏東平原蔭幾下千甲良田
種青菜一年會用收成幾下擺禾嘛有早冬禾和尾冬禾好收成
果子蔭水利便逐頭攏生到真粗勇打个果子又大又甜
對山腳下到海脣口幾下十萬人口
做一下攏食山底流出來又鮮又甜个長流水
水係人類生存頭要緊个物質無水即行無路
大武山係屏東平原頭要緊个地標嘛係全屏東縣民个奶水山
逐年客莊掛紙个時𠊎識跈家官
家婆去山下个馬仕部落原住民个莊脣掛紙
來臺祖先渡原住民妹子做夫娘𠊎人喊做潘祖媽
兩百空年來子孫輪流祭拜聽講潘祖媽生做真靚
身體骨架真靚款目珠活動
傳落个子孫十外代人啊已經䀴毋會出原住民个影
毋過祠堂內底有來臺祖先成立个潘祖會
有五甲空个田租得裔孫耕作收著个租穀逐年愛祭拜潘祖媽
䀴著大武山即會想起潘祖媽
大武山毋單係六堆个聖山嘛係屏東縣个護縣神山
大酒盎
記憶內底屋下遐隻大米盎自底攏毋識囥淰米過
頭晟目个係逐年過年阿怙即愛𠊎在遐米盎
貼一張滿字學校轉來頭前腳𨃰過門斗
嗄䀴著屋內恬靜恬靜正伸西片裡个日頭花照入屋內
老雞嫲覆在窗門下在遐炙日頭
間底个香味真香遐係大酒盎散出來个米酒頭味
接落䀴著阿依坐在門斗面上攬三本賁賁个欠數簿
䀴到目珠瞇瞇佢想著這兜錢收毋會著啊
一下子敨大氣一下子又唉唉咂咂
食毋窮著毋窮打算毋著一世窮
驚係又為著麼个事情在遐毋會堵好
𠊎喊你阿怙拁數簿內底賒數个人尋出來
一個一個去討數轉來佢嗄恬恬
阿依靠勢𠊎企在佢个身脣挑持開聲講
遐有錢人毋使討佢嘛會還遐無錢人
你拁佢討佢嘛無錢好還阿怙壓低聲音
聽起來佢嗄同情遐賒數个人
恁你猶愛開麼个店正得人賒數白食即會食倒了了
壁崠記數記到歸面遐係記好䀴个係無
阿依著面講著面嘟嘟震
大家攏恁熟事愛仰子講毋毋得佢人賒數咧
唉唷錢又毋係自家會印个
𠊎越聽越著驚起來𠊎想事情越來越大條啊
毋係阿依毋盼得人食毋過佢嘛毋得人欺負
擱講湖蜞毋齧凳腳賒數毋還無道理
哪有做生理無顧血本个
所以佢打強愛阿怙去討錢轉來
若無屋下个米盎即會無米好煮啊顛倒阿怙像夫娘人心
心傷軟想著大家日子攏恁歹過
講麼个佢即毋敢去拁人討數
冤家了後無幾久收入打孔翹雜貨店不得已即收起來啊
伸一粒大酒盎和遐三本賁賁个欠數簿留落來
後下歸氣大酒盎當做米盎來囥米
遐三本賁賁个欠數簿即當做古董
逐年過年前个大拚掃
阿依會喊𠊎拁遐三本賒數簿提出來炙書
著面炙𠊎即著面拗手指頭
知這間屋个阿福伯欠米酒頭幾多斤
隔間屋个阿清叔欠白鹽幾多兩即恁𠊎熟事了歸莊个人
驚講這即係遐三本賒數簿頭大个功勞啊
嘛係𠊎一世人䀴過頭貴个漢書哦
提去燒燒莫討留蹛做麼个
有一兜人攏過身啊愛去閻王殿收正著
毋好擱䀴恁重趁過較贏
䀴阿怙帶著放落和原諒个目神
老儕事講个做生理難博心毋橫氣無惡
無法度做生理阿怙開這間店
了到褲袋空空舞到歸世人辛苦
𠊎無法度了解阿怙个心情嘛無原諒阿怙个決定
䀴火灰漸漸么去無事好講
