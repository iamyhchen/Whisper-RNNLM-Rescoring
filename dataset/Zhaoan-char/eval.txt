火焰蟲這幾下年見到位新曆四月中到五月初
係油桐花開个季節又係𫣆人中部火焰蟲大出个時務
苗栗臺中偎山个所在有真多生理人
用日時頭䀴桐花夜時頭探火焰蟲个活動來廣告
餳來臺灣各地个人客
在這站時間中部地區个觀光景點逐日都人尖人
嘛拁這兜生理人个錢袋塞到淰淰
滿山白雪雪个油桐花開正經係真靚个風景
到烏昏了後歸陣个火焰蟲又會隨得人客無共款个享受
因為恁人客䀴花賞火焰蟲笑噳噳
生理人算錢嘛算到嘴笑鼻噳
火焰蟲對𠊎人這兜莊下細子來講實在無麼个
即像春天開花秋天落葉恁自然
記得𠊎做細子遐下
熱天食飽夜阿依猶在灶下撿揫
阿怙阿媽擎葵扇在禾坪歇涼答嘴鼓
阿哥即會渡𠊎和阿弟捉火焰蟲賞
遐睏子个火焰蟲滿哪位攏係禾坪即䀴會著
一半下猶會飛入屋內在電火下飛來飛去
阿哥个先生識講古得佢人聽
講成過有一個細子真想討讀書
毋過屋下真散無錢好點燈盞火得佢䀴書
佢即走去捉真多火焰蟲裝在細麻紗布袋內
用火焰蟲个光來讀書落尾佢大漢即真有成就
阿哥嘛想討捉火焰蟲來做電火
即招𠊎和阿弟共下去屋背个菜園捉火焰蟲
屋背暗摸胥疏猶有各種吱吱嘎嘎个蟲𧊅子个唩聲
真得人驚𠊎和阿弟拁阿哥个衫支尾揪核
驚到毋敢敨大氣一步一步忍到菜園
䀴著歸菜園做一下係𥍉上𥍉下个火焰蟲
比天崠个星猶較多猶較靚
𠊎人歡喜到咻咻咈暢壞壞
𠊎人捉著幾下十隻火焰蟲
傱轉屋下討拁阿依展寶
無想著阿依一下即喊𠊎人拁火焰蟲放走
阿哥毋肯𠊎和阿弟嘛毋盼
想討拁歸油紙絡个火焰蟲囥在間底
䀴有影毋使點電火無阿依講
毋會用捉火焰蟲隨拁火焰蟲放走啦
若無你人暗夜睡即會疶尿哦
𠊎人聽著驚疶尿得人笑
即攔緊走去禾坪拁火焰蟲放莫
䀴著一隻一隻火焰蟲𥍉啊𥍉
對油紙絡內底慢慢飛出來飛對暗暗个圍牆背去
第二日打早𠊎人三個做一下攏無疶尿
對遐擺起𠊎人嘛毋識擱去捉火焰蟲來賞啊
這滿回想起來實在愛阿腦阿依个智慧
若無惑𠊎人講捉火焰蟲會疶尿
遐時毋知會得𠊎這兜打爽幾多火焰蟲咧
鴨嫲屎𧊅記得讀二年个時連續落雨幾下禮拜
落到人攏硬硬討生菇啊直直到拜三晨早正歇雨
當晝放學猶有日頭花對賁賁个烏雲內底照出來
大家攏真歡喜排列行出學校門
著雨鞋蠻皮个細子即開始蹬水賞
泥水噴到脣頭个妹子同學吱吱咈
直閃直跳直走笑聲喝咻聲罵人聲
襯托轉好天个天氣
大家个心情嘛像慢慢散去个烏雲愈來愈開
𠊎和阿弟轉到屋下頭前个楓樹伯公下
䀴著一陣細細隻頭大大烏烏个魚
在路脣落雨過後个水窟底
泅來泅去真心色𠊎人跍蹛直直䀴攏添放好轉
阿媽等無𠊎人行出禾坪大聲咻
𠊎人正真毋甘願行轉屋下
𠊎兩儕趁阿媽去睡當晝
偷偷提著空个乳粉罐去楓樹伯公下捉魚
驚大人知會罵𠊎人即拁捉著个六尾魚
偷偷供在書桌下討去學校和放學轉來攏會先去䀴下
等討寫字个時正拁佢人提出來囥在桌崠陪𠊎人寫字
第三日打早阿弟去䀴魚了後攔緊討去學校
乳粉罐無囥好勢嗄倒去等𠊎人下晝轉到屋下
水硬硬討流淨去罐底淺淺个水伸一尾魚定
另外五尾魚燥死在書桌下啊𠊎人真艱難
拁五尾魚埋在花園內底个桂花樹下
希望佢人會用鼻著桂花个香味
伸个遐尾細隻魚𠊎人嘛擱較小心細義照顧佢
大約一禮拜換一擺水猶得佢食嫩嫩个菜葉
十外日過遐尾魚嗄生出兩支腳
𠊎人感覺魚會生腳真心色忍毋會核偷偷拁阿怙講
阿怙䀴了講遐毋係魚係鴨嫲屎𧊅遐係𧊅么
差不多擱過一禮拜鴨嫲屎𧊅又生出頭前腳啊
有四支腳猶有尾在水底泅來泅去真風神
學校歇熱啊阿依和過去幾下年共款
渡𠊎人轉外媽屋下尞一禮拜
𠊎人心肝底掛念書桌下个鴨嫲屎𧊅
吂曾吂即直直亂討轉去
一轉到屋下阿弟隨傱入房間底
黏時即唩到大嫲聲𠊎人吂赴擐行李
即走入去房間䀴佢做麼个唩
阿弟比遐空空个乳粉罐
和脣頭跳啊跳个𧊅子唩到硬討死
講鴨嫲屎𧊅得𧊅子食去啊啦
阿怙聽著直直挲阿弟个頭那
忍著笑拁阿弟講大戇呆你个鴨嫲屎𧊅大漢啊
變做𧊅子啊啦毋係得𧊅子食去莫唩啦
阿弟聽著恁講正轉笑面
因為童年供鴨嫲屎𧊅个經驗
得阿弟對自然科學真有興趣
這滿阿弟係真得學生歡迎个自然科先生
嘛輒輒會渡細子滿哪位去做研究咧
騎鐵馬會跌倒會跌倒事即吂講煞砰一聲
人和車即橫倒在路脣跋毋會起來
坐在泥下摸腳膝頭䀴著血直直流出來
大聲唩足疾个足疾个阿怙阿依聽著
攔緊對屋內走出來䀴𠊎鬥底發生麼个大事情
成過因為愛讀國中學校又離屋下較遠
假使講若用行个愛一二十分鐘
所以無法度一定愛學會騎鐵馬
讀書正會赴因為即係恁小學出業遐個歇熱
為著愛較緊學會騎鐵馬逐日晨早天吂光雞吂啼
和阿怙即牽鐵馬去到屋前个路脣練習
阿怙在後背扶鐵馬得𠊎慢慢騎
毋過毋知係毋係第一擺騎个關係
猶抓無總頭腳正蹬起去
膴身即歪一裡偏來偏去
猶吂騎著即跌落來啊實在真失志
𠊎毋甘願一擺一擺擱試䀴望
共款猶係無改變練到心情真壞真無好
心肝內無想討練啊阿怙䀴𠊎恁艱難恁失望
搭𠊎肩頭安慰𠊎講毋驚事難頭驚人懶
𠊎相信你定著做會到加油哦
即係聽著阿怙得𠊎个鼓勵
猶有想著阿怙逐日恁早陪𠊎練習个辛苦
一時目汁含蹛牙根咬个煞作認真練習
希望會用較緊做好人生第一件大事
過一禮拜外無日無夜个練習
總算上天不負苦心人正經得𠊎拚上崎
學會騎鐵馬啊
正經係有心打石石成磚無心打井井無泉
實在證明總愛你認真有耐心
堅持落去成功一定係你个
到位開學遐日𠊎打早食飽即牽鐵馬騎去學校
歸路𠊎著面唱歌著面欣賞路上靚靚个風景
心情實在真快活真歡喜
有時務若堵著同學
猶會和同學大討比賽一下䀴望麼儕先騎到學校
恁个日子實在真快活
雖然這滿駛車有較多
毋過逐擺䀴著路上个人騎鐵馬
即會想著遐時認真蹬鐵馬愛唩个妹子鬼
嘛會想起練騎鐵馬个經過
現時想起來正經係自家少年時務頭歡喜
頭福氣个一段美好回憶
烳番薯行入便利商店偎壁脣个箱內底有燒燒个烳番薯
烏色卵石崠在烳香香个番薯番薯皮烳到燥燥鬆鬆
番薯个糖膏對番薯皮个必縫沮出來
真餳人食啊䀴到得人忍毋會核
當時即拁買兩莖趁燒食落肚
這係福氣个味素啊做細子遐時
寒天个暗頭外公洗好膴身
會在廳下䀴電視炕佢燒滾滾个火籠
外媽在灶下舀洗膴身水
𠊎即在灶空頭前顧灶空壁角个番薯
小心細義个拁番薯埋在火屎內底揞蹛
顧蹛等佢毋好得火燒著外媽洗好膴身
噴香个番薯嘛烳好啊藏入外媽个房間
攬外媽用大手巾包好个水鴨嫲食香甜个烳番薯
䀴阿媽梳髻鬃花聽阿媽講古
係寒天个暗頭頭福氣个味素
有一年歇熱禾割了啊田底个泥翻好猶吂放水
大哥渡歸陣阿弟阿妹去阿公个田底烳番薯
兩兄弟耬窟疊泥圝起好一個番薯窯
五姊妹絪草絪撿樵準備起火
火起起來啊大哥講佢來疊樵𠊎人會用去尞
火燒到猛猛猛大哥即係大哥
六個阿弟阿妹在田底答嘴鼓唱歌走相躐射蟲𧊅
大火過出火炭啊囥入真平心
真惜孫个阿媽擇過个一莖莖平大平大靚靚个番薯
封口等番薯熟二哥䀴火煙對泥圝縫內底竄出來
擎起耬泥个鉛筆拁泥圝頓拶
擱對窯崠拁擪幾下下
一兜仔煙攏無走出去
大家先轉屋下等番薯熻熟
時間差不多啊𫣆人來去開窯啊
真慶哦番薯歸下攏有熟透心嘛無一莖臭火燒
堵好熟又略略仔出糖膏个番薯
實在全然香毋過歸下攏係扁个
可見二貨个鉛筆真有力
和九十歲个阿太䀴著大號老菜脯乾樣个番薯都愛笑
毋過遐窯扁扁个番薯
有𠊎人兄弟姊妹一世人感情个紀念
䀴著烳番薯會䀴著外媽燒暖个灶下
會䀴著田底一大陣兄弟姊妹个嘻嘻嘩嘩
對𠊎來講係福氣个味素
䀴著烳番薯真多老儕會想起走空襲時代个番薯籤
會想起鮮鮮湯湯个糜飲燒滾滾香出味个淨米飯
對佢人來講正係福氣个味素
恁對你來講哪件食物
藏有你福氣个記號有福氣个味素咧
割禾飯食飯哦好食飯啊
成過个細子若聽著這句事即走若飛
歸大陣傱入灶下提碗擎箸裝飯挾菜
隨人捧一碗飯去巷路
擔一張四角凳抑係阿依嫁妝遐張圓凳
隨人尋位坐在食嘛有人用跍个
大家食到真煞作真拚勢這時務阿依即會講
你人係山崠落來个抑係正對枷牢放出來个枷囚係無
若像前世毋識食過恁枵渴
毋過講起來嘛毋好怪這兜細子
普通時無麼个四秀好食擱傱上傱落
自然食肚枵到咕咕咈
普通時和討食一下大麵攏愛等特別个節日正有機會
像係隔壁莊頭做平安戲親戚嫁阿女抑係渡新婦
正有機會食著恁豐沛个好料
毋過得𠊎記得頭深个猶係割禾飯
成過蒔田割禾大家攏愛相換工
今日𠊎人割禾莊頭莊尾
房頭內个人攏來鬥相共割禾
另日換別儕割禾个時
屋下底即愛派人出去拁別儕鬥割
大家無相計較真有西周時期井田助个精神
真有十足个人情味即係恁大家莊頭莊尾識透透
割禾遐日主人家打早三四點即愛起來
款好物件落田去割禾機器楻鐮刀
布袋牛車布袋針穀耙這兜早即準備好勢
起頭下割个時大家自然分工做事
割禾个打穀个拖機器楻
袋穀擎穀包駛牛車
大家拚到大粒汗細粒汗歸膴身溼流流
主人家準備一隻冰桶內底囥一垤大粒冰圝
攪一大包烏糖得大家啉
十點出啊擱準備米篩目食點心
即恁拚歸晝逐儕攏拚到悿壞壞當晝時
主人家早即準備真豐沛个當晝頓請這兜割禾師傅
大家禾割煞先轉去屋下洗手洗面
主人家派人去請佢人來食飯
屋下个夫娘人早即無閒挾掣
透早㓾雞㓾鵝炒大麵
擐酒買汽水煮大鑊飯
排好長桌菜一落落出來等割禾个人來食飯
這時務大家坐偎來開始食飯
拚到歸晝這時務頭快活大家食到真歡喜
有講有笑交換作穡个心得
順續講哪火灶个細子真𠢕趁錢真有出脫
當割禾師傅一個個來个時
序大人即教細子這愛喊阿叔阿哥阿伯
拁教導落實在生活內底
屋下个夫娘人和細子等大家食飽
正來食這頓等恁久準備恁久恁好食个當晝頓
這時務即會用食著遐想真久
好食个大麵和遐香噴噴个大鑊飯
栗子籽𠊎哥係大漢个細子人
自細蹛在山內滿山趖滿山走
山內个樹種野花山草真少係佢毋識个
毋使講香絲油桐樹
和高天天个黃牛檀栗子樹佢攏真熟
過兩日即係聖誕節啊
𠊎哥用掛號寄來成十粒个栗子籽
咖啡色个栗子籽像手指尾恁細粒
長長圓圓差不多像蓮子个形
毋過栗子籽丁確確做細子个時務
專門撿來做摔賞在蒂平平个所在揤一節香腳落去
利用尖尖个尾做支點尋一粒平平个石頭抑係桌崠
用手指公和第二指拁香腳捏个輪一下
栗子籽即會玲琅踅䀴麼儕踅較久
來比輸贏賞栗子籽个記憶
得𠊎想著屋角頭遐頭牛眼樹
牛眼樹真大頭歸年透天青拚拚
大人細子即真愛在樹下歇涼樹下有一粒全然大粒个石頭
長長又平平真堵好坐
輪栗子籽比賽大約即會在這進行
輸个人愛得贏个人一粒栗子籽
栗子籽越多个人即越好額
成過个細子無麼个錢通開
正係藏一兜玻璃珠紙牌抑係栗子籽
一半下蹛在街路个細子無位好撿
即會來拁佢買恁即會用趁兩點錢買糖食
所以講這兜物件即係山崠細子个財產
𠊎哥自細即真精講著賞即直頭去
佢用鉛線拗个輪又圓又靚
真好勢得人賞到毋會懶
佢削个樹奶擗金金又勇
䌈一條樹奶落去䀴係討打鳥抑係打果子攏會用
和學校个同學攏會拁佢注文
有一擺城市來个先生講想討食水蕨
𠊎哥七早八早即跋起來
飯嘛無食書包背蹛去圳溝脣拗水蕨
拗到一大拿儘採挷一支草綑綑个
即討隨去學校得先生頭前腳正蹬出水面
即䀴著一尾水蛇趖過來𠊎哥著驚一下走到無䀴人
一路走到學校腳嘛無貼地對遐擺起
先生出擱較高个價數佢嘛毋肯拁先生拗水蕨啊
𠊎哥正經係大漢个細子頭王
若係䀴著細子人在鬥無敵鐵金剛抑係弄布袋戲
佢攏會去共下賞鬥鬧熱
一半下猶會教細子人用譀鏡引日頭做科學研究
所以細子嘛真愛尋佢
三輪車壞去啦芭比娃娃手斷去啦
拼圖鬥毋會起來啦麼个奇奇怪怪个齣頭攏會來尋佢
佢正經真熱心大人細子攏足愛和佢作垺
自細到大佢个人緣真好相識滿天下
佢出去旅行个時務正隨兩領衫褲即會用
行到哪位即食到哪位毋管山崠海脣
逐位攏有朋友大家攏真歡迎佢
佢總係會隨得大家歡喜
碗粄這站毋知起麼个癖晨早時起來即想討食碗粄
猶細漢蹛在外媽屋下逐日天討光即得舅㜷喊起來
去廳下拜好擱入去灶下跈佢共下做粄
舅㜷做碗粄賣鬥相共顧一屋下人个食著
天吂光灶下即𠊎人兩個
事頭對一個細子人來講有較辛苦兜
毋過等舅㜷做好粄有兩碗碗粄會用食早頓
論起來嘛係福氣个生活這滿自家成家
上班个人堵著歇睏日有通睡
不時睡到日頭炙屎胐等行到菜市討來買碗粄
正䀴著空空个擔子做一下賣淨淨
半點都無伸想討食又早早跋毋會起來
仰子正好想啊想即自家來學做正著
決定自家動手學做即愛認真對網路內底尋資料參考
問阿依佢人有經驗个人
一步一步拁買來个在來米粉加水攪好
漕入碗擱囥在電鑊炊炊粄个時務
會用來炒配料等到配料炒好
碗粄嘛差不多炊好啊
頭擺炊好个碗粄面上緣水水矮下丁丁
會用食毋過口感無好
去請教阿依佢人得著个結果係在炊碗粄个時
久久愛攪幾下下米漿水遐米漿正毋會滯底
造成矮下丁丁面上水水个情形
佢照步來會打開籠床蓋擱用箸拁逐碗攪過正擱炊落
遐時猶細漢對真多事情攏毋會去多想
即無去了解做麼个舅㜷會恁來炊碗粄
這滿了解事情个原因會用學著一擺寶貴个經驗
知失敗个原因𠊎即興興擱做一擺
這下知在哪個過程愛注意麼个寬寬無恁攔緊
拁愛攪過个米漿水即一碗一碗攪過
遐愛炊幾久个時間即炊幾久
這兜過程半點都毋會得你韌皮
頭尾炊出來个碗粄食起來得阿依佢人講會用
這下正式成功啊
後次擺討食碗粄毋使擱早早起來去菜市攔人个時間
又擱有通享受自家好食个美食啊
阿依佢人䀴著𠊎學做碗粄笑到喊毋敢
直直問做麼个愛恁麻煩
𠊎應佢人講其實食著碗粄个時務
𠊎總係會想起猶細漢蹛在外媽屋下
逐日天討光个時跈舅㜷在灶下做碗粄
等𠊎食過早頓佢𢱤炊好个粄出去賣
遐時年歲小又無跈在爺母个身脣
毋過猶有人來惜這滿自家會用照顧自家
食著自家做个粄想起成過
這碗粄仰子會恁香入心咧
上擺上擺有兩個阿母
共下渡細子人上山去撿樵
當在遐剁啊剁啊
一隻老虎對樹林內飆出來跳到佢人頭前
行頭前个阿母驚到嘟嘟顫一下即跪落去
拁細子藏在後背講老虎大王
拜託你饒赦𠊎後生个命啦愛食食𠊎
老虎講𠊎想討先食細子人个嫩肉較甜等下正來食你
老虎悉悉颯颯幾下口即拁佢个後生食淨
老虎一轉身牙豺豺討食另外一個細子
佢阿母早即擎便大刜鐮出力刜過去
老虎血流血滴斡頭拚走啊
香茅係真賤个草類形像菅榛个樣
葉利利會割人有水有日光个所在即會生
猶毋驚蔭半山塞草个中央嘛係生到大嫲墩
有時樹園底猶䀴會著生到青溜溜个香茅
香茅猶滿足耐旱利用春夏之交
雨水較足遐時務拁香茅種種落去
毋使去䀴佢過成半個月即會生到真靚
香茅生到大約兩三尺長即會用割起來焗油
焗香茅个事真粗險普通人做毋奈何
愛擔到香茅寮下請人代工
香茅油个香味真重會用做香精
大約四五十年代遐下
香茅油在國際上真時行價數足好
尤其臺灣出產个香茅油品質精純
受著國際人士个歡迎
遐當時在桃竹苗地區䀴會著个山坡地
大部分得人開墾來種香茅種淨淨
有一兜較崎个所在嘛得人想辦法插一兜香茅落去
遐時務作穡人加一種副業
對家庭經濟有真大个幫助
客家小炒原本喊做炒肉又喊做小炒
本來係客家夫娘人用佢靈活个頭腦
發揮省儉个精神炒出來个莊下菜這下變做一款名菜
聽講有一家人三子嫂輪流煮一儕做一日伙頭
有一日辦三牲拜神明大嫂拁拜過个豬肉切做豬肉盤
雞肉煮做仙草雞湯擱炒幾下盤青菜豐沛上桌
第二日輪著二嫂个伙頭
䀴著頭日食伸个三層肉即拁佢切較幼兜
擱用豆腐乾切做一條一條
炒做鹹擱香个豆腐乾炒肉絲嘛係真落飯
第三日輪著三嫂个伙頭
䀴著猶有昨暗伸个豆腐乾炒肉絲
靈機一動即拁鬥牲个魷魚用水浸軟切絲
擱加兜仔芹菜蔥作垺炒
頭尾滴幾下滴豆油和米酒即變做大家相爭愛食个好菜
臺灣係太平洋脣頭个一個島
逐年熱天不時有颱風會來
逐回聽著氣象報告講颱風討來
歸臺灣个人皮即挷緪緪
準備好等大風大雨到來
若係講颱風會入來大家即較緊張
這裡驚屋崠得風吹翻遐裡驚屋下得水蔭入來
颱風行過个所在帶來浩洪斗雨
山崠崩崗㪐屻田洋平河平崁
溪水流毋會俐加上海水倒灌入來
全部流入人个屋內大路變圳溝
學校運動坪變魚塘蹛在山崠个人愛疏開
蹛在海脣較低个人嘛愛徙走
仰子逐回颱風若來即會造成恁嚴重个災害
係毋係普通時無做好防災準備
當然遐係一個原因
毋過人類對大自然過度開發正係頭大个原因
成過有一座伯公廟儕儕都講伯公伯婆真靈
有一日有四個人共齊去求伯公
第一個講伯公伯婆求你保護韶日晨早落雨
𠊎種个麥就毋使沃水
第二個講伯公伯婆
你愛保護韶日晨早好天𠊎愛炙魚脯
第三個講伯公啊你保護韶日晨早吹南風
𠊎駛帆船順南猶一個較緊講
毋會用韶日晨早𠊎个船愛駛向南愛吹北風
伯公聽著頭那疾今討仰子辦
愛仰子辦正好咧
伯婆講毋使擘心𠊎來辦
佢就講半夜落雨日時晴魚脯會燥麥會生
晨早南風下晝北四副豬頭𠊎討得
山精大戇
一二三四五六七八九十
個十百千萬學校先生教个數學
和阿怙教个字有共款个意思無共款个用途
先生講字愛正毋好寫出格个外頭
愛會算愛背公式愛記得寫答案正會有好成績
阿怙講數愛記清楚
正毋會害人詏數
七歲个𠊎猶毋知成績係讀書人頭要緊个事
正知爺哀吩咐𠊎愛聽先生个事
先生喊𠊎鬥渡佢个細子
𠊎即真歡喜个渡佢去尞去屙尿
教室內正有先生跈讀个阿女
猶有阿寶用背帶背蹛
行點外鐘个山路
共下來讀書个三歲阿妹
民國五六十年
阿姊讀書順續渡正斷乳个阿妹在教室
嘛像豬食糠共款毋係麼个怪奇个事情
蒔田割禾遐下
猶會有三分之一个同學無來讀書
讀書會用按下田事係無等人个
六月天公公媽龕都會停動
公媽都毋敢推懶啊細子人嘛無懶尸个權利
屋下做山園个同學山事田事攔工个時務
輒輒攏無通讀書愛去山崠拁大人鬥相共做事
田係大家个事場嘛係細子人个遊樂園
禾割煞放水蹬禾頭愛真多支腳
𠊎人無得人按算在人工內个山猴
即在歇睏日鬥相共去蹬禾稈頭
歸田底相爭叭啦劇相賽䀴麼儕蹬頭緊
一支翹起來个禾稈頭攏毋放佢過
做大水遐下蔭水過个田坵有湖鰍好捉
做過大水个河溪會有老蟹得大水打到昏昏企在石䃗面上
等暗頭遐下擎手電去撿
大人逐日山事做到跔跔
𠊎人細子人逐日做快活山精
一放學相賽去田溪脣捉蛇釣𧊅子
係大家毋使講好即會走去个所在
細條溪摸蜆子捉蝦老蟹
大條溪拋鯉魚黃鱔鱸鰻
茶園內捋茶撿茶籽摟番薯灌土狗
山崠撿油桐籽𢫦山楂捉鳥
田底撿禾串躐鴨仔蹬禾稈頭挷地豆烳番薯
溪脣摟倒退攄圳溝底創治白魚閬
水窟底弄鴨嫲𧊅做事賞尞日日分毋會清楚个童年
講著讀書隨去學校个飯确食淨書即算讀煞啊
放學了後山內一頁一頁个立體書
正係𠊎人个大課本大電視
雖然黃鱔水蛇大家攏戇戇分毋會清楚
遐山園河溪滿山走个日子
做事遊尞分毋會清楚个童年
歸下一頁一頁印記在大家猶細漢遐時務山內蹛過个人生
𠊎人攏係實實在在山內捉蛇釣𧊅子
搵泥沙大漢个山精啦
火燒柑
阿舅在屋背種十外頭桶柑
若有閒即行去屋背个細柑園摸摸个
射水挷草委肥料剪樹椏
全然拚勢逐頭樹佢攏照顧到靚靚靚
三四月歸園青樹椏打一蕊一蕊个細白花
合一點一點卵黃色个花心真得人惜
若係一臨風吹過
清香幼秀个香水味猶會拂到滿哪位攏係
遐香氣有影冤枉有錢嘛買毋會著
你若係在柑子樹開花个時務行過柑子園
定著愛擋恬腳步落來享受一下遐香氣
花皮一落泥青青个細柑子即越大
毋過柑子大真慢愛一路等到偎年
柑子正會到分所以講佢係年柑
阿舅个年柑正經有用心照顧一粒一粒平大勻勻
毋會䆀總係粒粒攏係火燒柑
阿舅你買著火燒柑个種哦
火燒柑哪有種
驚係你阿嫂煎魚炒菜恁猛火
正會得油煙薰著
火燒柑个皮粗粗赤赤賣相無靚
毋過佢个水分真足又較有柑子个香氣
所以真有柑子个味素好食
總係般般在種桶柑
別儕个桶柑黃黃臘臘靚靚
阿舅逐年都出火燒柑敢正經係樹種有問題
仰子會恁怪奇幾時係阿舅个柑子園在屋背
較遮影雖然逐日有人顧
毋使射草藥嘛毋使射農藥
一隻山牛牯得人䀴著都會拁佢捉莫
佢想討在遐跡位出么喫柑樹根害樹黃去
遐即毋使想毋過有一種蝨喊做柑橘鏽蟎
細細隻像頭那毛恁幼定
𫣆个目珠攏䀴毋會著佢好來捉
佢本來即愛藏在日頭較炙毋會著个葉下樂暢喫柑子皮
阿舅遮影个柑子園即頭堵好
柑子皮得這種蝨喫過會出油
柑子油和空氣鬥作垺即變做烏色烏色个火燒柑啊
若係柚子皮得佢嗍過嘛會像唩過个樣留落目汁痕
所以火燒柑毋係得火燒著毋係得日頭煆壞
嘛毋係得阿嫂个油煙薰著
係蝨講遐粒果子無射農藥个天然認證
火焰蟲這幾下年見到位新曆四月中到五月初
係油桐花開个季節又係𫣆人中部火焰蟲大出个時務
苗栗臺中偎山个所在有真多生理人
用日時頭䀴桐花夜時頭探火焰蟲个活動來廣告
餳來臺灣各地个人客
在這站時間中部地區个觀光景點逐日都人尖人
嘛拁這兜生理人个錢袋塞到淰淰
滿山白雪雪个油桐花開正經係真靚个風景
到烏昏了後歸陣个火焰蟲又會隨得人客無共款个享受
因為按人客䀴花賞火焰蟲笑噳噳
生理人算錢嘛算到嘴笑鼻噳
火焰蟲對𠊎人這兜莊下細子來講實在無麼个
即像春天開花秋天落葉恁自然
記得𠊎做細子遐下
熱天食飽夜阿依猶在灶下撿揫
阿怙阿媽擎葵扇在禾坪歇涼答嘴鼓
阿哥即會渡𠊎和阿弟捉火焰蟲賞
遐睏子个火焰蟲滿哪位攏係禾坪即䀴會著
一半下猶會飛入屋內在電火下飛來飛去
阿哥个先生識講古得佢人聽
講成過有一個細子真想討讀書
毋擱屋下真散無錢好點燈盞火得佢䀴書
佢即走去捉真多火焰蟲裝在細麻紗布袋內
用火焰蟲个光來讀書落尾佢大漢即真有成就
阿哥嘛想討捉火焰蟲來做電火
即招𠊎和阿弟共下去屋背个菜園捉火焰蟲
屋背暗摸摸猶有各種吱吱嘎嘎个蟲𧊅子个喊聲
真得人驚𠊎和阿弟拁阿哥个衫支尾揪核
驚到毋敢敨大氣一步一步忍到菜園
䀴著歸菜園做一下係𥍉上𥍉下个火焰蟲
比天崠个星猶較多猶較靚
𠊎人歡喜到咻咻咈暢壞壞
𠊎人捉著幾下十隻火焰蟲
傱轉屋下討拁阿依展寶
無想著阿依一下即喊𠊎人拁火焰蟲放走
阿哥毋肯𠊎和阿弟嘛毋盼
想討拁歸油紙絡个火焰蟲囥在間底
䀴有影毋使點電火無阿依講
毋會用捉火焰蟲隨拁火焰蟲放走啦
若無你人暗夜睡即會疶尿哦
𠊎人聽著驚疶尿得人笑
即攔緊走去禾坪拁火焰蟲放莫
䀴著一隻一隻火焰蟲𥍉啊𥍉
對油紙絡內底慢慢仔飛出來飛對暗暗个圍牆背去
第二日打早𠊎人三個做一下攏無疶尿
對遐擺起𠊎人嘛毋識擱去捉火焰蟲來賞啊
這滿回想起來實在愛阿腦阿依个智慧
若無惑𠊎人講捉火焰蟲會疶尿
遐時毋知會得𠊎這兜打爽幾多火焰蟲咧
鴨嫲屎𧊅記得讀二年个時連續落雨幾下禮拜
落到人攏硬硬討生菇啊直直到拜三晨早正歇雨
當晝放學猶有日頭花對賁賁个烏雲內底照出來
大家攏真歡喜排列行出學校門
著雨鞋蠻皮个細子即開始蹬水賞
泥水噴到脣頭个妹子同學吱吱咈
直閃直跳直走笑聲喝咻聲罵人聲
襯托轉好天个天氣
大家个心情嘛像慢慢散去个烏雲愈來愈開
𠊎和阿弟轉到屋下頭前个楓樹伯公下
䀴著一陣細細隻頭大大烏烏个魚
在路脣落雨過後个水窟底
泅來泅去真心色𠊎人跍蹛直直䀴攏添放好轉
阿媽等無𠊎人行出禾坪大聲咻
𠊎人正真毋甘願行轉屋下
𠊎兩儕趁阿媽去睡當晝
偷偷提著空个乳粉罐去楓樹伯公下捉魚
驚大人知會罵𠊎人即拁捉著个六尾魚
偷偷供在書桌下討去學校和放學轉來攏會先去䀴下
等討寫字个時正拁佢人提出來囥在桌崠陪𠊎人寫字
第三日打早阿弟去䀴魚了後攔緊討去學校
乳粉罐無囥好勢嗄倒去等𠊎人下晝轉到屋下
水硬硬討流淨去罐底淺淺个水伸一尾魚定
另外五尾魚燥死在書桌下啊𠊎人真艱難
拁五尾魚埋在花園內底个桂花樹下
希望佢人會用鼻著桂花个香味
伸个遐尾細隻魚𠊎人嘛擱較小心細義照顧佢
大約一禮拜換一擺水猶得佢食嫩嫩个菜葉
十外日後遐尾魚嗄生出兩支腳
𠊎人感覺魚會生腳真心色忍毋會核偷偷拁阿怙講
阿怙䀴了講遐毋係魚係鴨嫲屎𧊅遐係𧊅么
差不多擱過一禮拜鴨嫲屎𧊅又生出頭前腳啊
有四支腳猶有尾在水底泅來泅去真風神
學校歇熱啊阿依和過去幾下年共款
渡𠊎人轉外媽屋下尞一禮拜
𠊎人心肝底掛念書桌下个鴨嫲屎𧊅
吂曾吂即直直亂討轉去
一轉到屋下阿弟隨傱入房間底
黏時即唩到大嫲聲𠊎人吂赴擐行李
即走入去房間䀴佢做麼个唩
阿弟比遐空空个乳粉罐
和脣頭跳啊跳个𧊅子唩到硬討死
講鴨嫲屎𧊅得𧊅子食去啊啦
阿怙聽著直直挲阿弟个頭那
忍著笑拁阿弟講大戇呆你个鴨嫲屎𧊅大漢啊
變做𧊅子啊啦毋係得𧊅子食去莫唩啦
阿弟聽著按講正轉笑面
因為童年供鴨嫲屎𧊅个經驗
得阿弟對自然科學真有興趣
這滿阿弟係真得學生歡迎个自然科先生
嘛輒輒會渡細子滿哪位去做研究咧
騎鐵馬會跌倒會跌倒事即吂講煞砰一聲
人和車即跌倒在路脣跋毋會起來
坐在泥下摸腳膝頭䀴著血直直流出來
大聲唩足疾个足疾个阿怙阿依聽著
攔緊對屋內走出來䀴𠊎鬥底發生麼个大事情
成過因為愛讀國中學校又離屋下較遠
假使講若用行个愛一二十分鐘
所以無法度一定愛學會騎鐵馬
讀書正會赴因為即係恁小學出業遐個歇熱
為著愛較緊學會騎鐵馬逐日晨早天吂光雞吂啼
和阿怙即牽鐵馬去到屋前个路脣練習
阿怙在後背扶鐵馬得𠊎慢慢騎
毋擱毋知係毋係第一擺騎个關係
猶挱無摠頭腳正蹬起去
膴身即歪一裡偏來偏去
猶吂騎著即跌落來啊實在真失志
𠊎毋甘願一擺一擺擱試䀴望
共款猶係無改變練到心情真壞真無好
心肝內無想討練啊阿怙䀴𠊎恁艱難恁失望
搭𠊎肩頭安慰𠊎講毋驚事難頭驚人懶
𠊎相信你定著做會到加油哦
即係聽著阿怙得𠊎个鼓勵
猶有想著阿怙逐日恁早陪𠊎練習个辛苦
一時目汁含蹛牙根咬个煞作認真練習
希望會用較緊做好人生第一件大事
過一禮拜外無日無夜个練習
總算上天不負苦心人正經得𠊎拚上崎
學會騎鐵馬啊
正經係有心打石石成磚無心打井井無泉
實在證明總愛你認真有耐心
堅持落去成功一定係你个
到位開學遐日𠊎打早食飽即牽鐵馬騎去學校
歸路𠊎著面唱歌著面欣賞路上靚靚个風景
心情實在真快活真歡喜
有時務若堵著同學
猶會和同學大討比賽一下䀴望麼儕先騎到學校
按个日子實在真快活
雖然這滿駛車有較多
毋擱逐擺䀴著路上个人騎鐵馬
即會想著遐時認真蹬鐵馬愛唩个妹子鬼
嘛會想起練騎鐵馬个經過
現時想起來正經係自家少年時務頭歡喜
頭福氣个一段美好回憶
烳番薯行入便利商店偎壁脣个箱內底有燒燒个烳番薯
烏色卵石崠在烳香香个番薯番薯皮烳到燥燥鬆鬆
番薯个糖膏對番薯皮个必縫沮出來
真餳人食啊䀴到得人忍毋會核
當時即拁買兩莖趁燒食落肚
這係福氣个味素啊做細子遐時
寒天个暗頭外公洗好膴身
會在廳下䀴電視炕佢燒滾滾个火籠
外媽在灶下舀燒水討洗膴身
𠊎即在灶空頭前顧灶空壁角个番薯
小心細義个拁番薯埋在火屎內底揞蹛
顧蹛等佢毋好得火燒著外媽洗好膴身
香噴噴个番薯嘛烳好啊藏入外媽个房間
攬外媽用大手巾包好个水鴨嫲食香甜个烳番薯
䀴阿媽梳髻鬃花聽阿媽講古
係寒天个暗頭頭福氣个味素
有一年歇熱禾割了啊田底个泥翻好猶吂放水
大哥渡歸陣阿弟阿妹去阿公个田底烳番薯
兩兄弟耬窟疊泥圝起好一個番薯窯
五姊妹絪草絪撿樵準備起火
火起起來啊大哥講佢來疊樵𠊎人會用去尞
火燒到猛猛猛大哥即係大哥
六個阿弟阿妹在田底答嘴鼓唱歌走相躐射蟲𧊅
大火過出火炭啊囥入真平心
真惜孫个阿媽擇過个一莖莖平大平大靚靚个番薯
封口等番薯熟二哥䀴火煙對泥圝縫內底竄出來
擎起耬泥个鉛筆拁泥圝頓拶
擱對窯崠拁擪幾下下
一兜仔煙攏無走出去
大家先轉屋下等番薯炕熟
時間差不多啊𫣆人來去開窯啊
真慶哦番薯歸下攏有熟透心嘛無一莖臭火燒
堵好熟又略略仔出糖膏个番薯
實在全然香毋擱歸下攏係扁个
可見二哥个鉛筆真有力
和九十歲个太公䀴著大號老菜脯樣个番薯都愛笑
毋擱遐窯扁扁个番薯
有𠊎人兄弟姊妹一世人感情个紀念
䀴著烳番薯會䀴著外媽燒暖个灶下
會䀴著田底一大陣兄弟姊妹个嘻嘻嘩嘩
對𠊎來講係福氣个味素
䀴著烳番薯真多老儕會想起走空襲時代个番薯籤
會想起鮮鮮湯湯个糜飲燒滾滾香出味个淨米飯
對佢人來講正係福氣个味素
恁對你來講哪件食物
藏有你福氣个記號有福氣个味素咧
割禾飯食飯哦好食飯啊
成過个細子若聽著這句事即走若飛
歸大陣傱入灶下提碗擎箸裝飯挾菜
隨人捧一碗飯去巷路
擔一張四角凳抑係阿依嫁妝遐張圓凳
隨人尋位坐在食嘛有人用跍个
大家食到真煞作真拚勢這時務阿依即會講
你人係山崠落來个抑係正對枷牢放出來个枷囚係毋係
若像前世毋識食過恁枵渴
毋擱講起來嘛毋好怪這兜細子
普通時無麼个四秀好食擱傱上傱落
自然食肚枵到咕咕咈
普通時和討食一下大麵攏愛等特別个節日正有機會
像係隔壁莊頭做平安戲親戚嫁阿女抑係渡新婦
正有機會食著恁豐沛个好料
毋擱得𠊎記得頭深个猶係割禾飯
成過蒔田割禾大家攏愛相換工
今日𠊎人割禾莊頭莊尾
房頭內个人攏來鬥相共割禾
另日換別儕割禾个時
屋下底即愛派人出去拁別儕鬥割
大家無相計較真有西周時期井田助个精神
真有十足个人情味即係恁大家莊頭莊尾識透透
割禾遐日主人家打早三四點即愛起來
款好物件落田去割禾機器楻鐮刀
布袋牛車布袋針穀耙這兜早即準備好勢
起頭下割个時大家自然分工做事
割禾个打穀个拖機器楻
袋穀擎穀包駛牛車
大家拚到大粒汗細粒汗歸膴身溼流流
主人家準備一隻冰桶內底囥一垤大粒冰圝
攪一大包烏糖得大家啉
十點外啊擱準備米篩目食點心
即恁拚歸晝逐儕攏拚到悿壞壞當晝時
主人家早即準備真豐沛个當晝頓請這兜割禾師傅
大家禾割煞先轉去屋下洗手洗面
主人家派人去請佢人來食飯
屋下个夫娘人早即無閒挾掣
透早㓾雞㓾鵝炒大麵
擐酒買汽水煮大鑊飯
排好長桌菜一落落出來等割禾个人來食飯
這時務大家坐偎來開始食飯
拚到歸晝這時務頭快活大家食到真歡喜
有講有笑交換作穡个心得
順續講哪火灶个細子真𠢕趁錢真有出脫
當割禾師傅一個個來个時
序大人即教細子這愛喊阿叔阿哥阿伯
拁教導落實在生活內底
屋下个夫娘人和細子等大家食飽
正來食這頓等恁久準備恁久恁好食个當晝頓
這時務即會用食著遐想真久
好食个大麵和遐香噴噴个大鑊飯
栗子籽𠊎哥係大漢个細子人
自細蹛在山內滿山趖滿山走
山內个樹種野花山草真少係佢毋識个
毋使講相思油桐樹
和高天天个黃牛檀栗子樹佢攏真熟
過兩日即係聖誕節啊
𠊎哥用掛號寄來成十粒个栗子籽
咖啡色个栗子籽像手指尾恁細粒
長長圓圓差不多像蓮子个形
毋擱栗子籽丁確確做細子个時務
專門撿來做干樂賞在蒂平平个所在揤一節香腳落去
利用尖尖个尾做支點尋一粒平平个石頭抑係桌崠
用手指公和第二指拁香腳捏个輪一下
栗子籽即會玲琅踅䀴麼儕踅較久
來比輸贏賞栗子籽个記憶
得𠊎想著屋角頭遐頭牛眼樹
牛眼樹真大頭歸年透天青拚拚
大人細子即真愛在樹下歇涼樹下有一粒全然大粒个石頭
長長又平平真堵好坐
輪栗子籽比賽大約即會在這進行
輸个人愛得贏个人一粒栗子籽
栗子籽越多个人即越好額
成過个細子無麼个錢通開
正係藏一兜仔玻璃珠紙牌抑係栗子籽
一半下蹛在街路个細子無位好撿
即會來拁佢買恁即會用仔趁兩點錢買糖食
所以講這兜物件即係山崠細子个財產
𠊎哥自細即真精講著賞即直頭去
佢用鉛線拗个輪又圓又靚
真好勢得人賞到毋會懶
佢削个樹奶擗金金又勇
䌈一條樹奶落去䀴係討打鳥抑係打果子攏會用
和學校个同學攏會拁佢注文
有一擺城市來个先生講想討食水蕨
𠊎哥七早八早即跋起來
飯嘛無食書包背蹛去圳溝脣拗水蕨
拗到一大拿儘採挷一支草綑綑个
即討隨去學校得先生頭前腳正蹬出水面
即䀴著一尾水血蛇趖過來𠊎哥著驚一下走到無䀴人
一路走到學校腳嘛無貼地對遐擺起
先生出擱較高个價數佢嘛毋肯拁先生拗水蕨啊
𠊎哥正經係大漢个細子頭王
若係䀴著細子人在鬥無敵鐵金剛抑係弄布袋戲
佢攏會去共下賞鬥鬧熱
一半下猶會教細子人用譀鏡引日頭做科學研究
所以細子嘛真愛尋佢
三輪車壞去啦芭比娃娃手斷去啦
拼圖鬥毋會起來啦麼个奇奇怪怪个齣頭攏會來尋佢
佢正經真熱心大人細子攏足愛和佢作垺
自細到大佢个人緣真好相識滿天下
佢出去旅行个時務正隨兩領衫褲即會用
行到哪位即食到哪位毋管山崠海脣
逐位攏有朋友大家攏真歡迎佢
佢總係會隨得大家歡喜
碗粄這站毋知起麼个癖晨早時起來即想討食碗粄
猶細漢蹛在外媽屋下逐日天討光即得舅㜷喊起來
去廳下拜好擱入去灶下跈佢共下做粄
舅㜷做碗粄賣鬥相共顧一屋下人个食著
天吂光灶下即𠊎人兩個
事頭對一個細子人來講有較辛苦兜
毋擱等舅㜷做好粄有兩碗碗粄會用食早頓
論起來嘛係福氣个生活這滿自家成家
上班日堵著歇睏日有通睡
不時睡到日頭炙屎胐等行到菜市討來買碗粄
正䀴著空空个擔子做一下賣淨淨
半點都無伸想討食又早早跋毋會起來
仰子正好想啊想即自家來學做正著
決定自家動手學做即愛認真對網路內底尋資料參考
問阿依佢人有經驗个人
一步一步拁買來个在來米粉加水攪好
漕入碗擱囥在電鑊炊炊粄个時務
會用來炒配料等到配料炒好
碗粄嘛差不多炊好啊
頭擺炊好个碗粄面上緣水水矮下丁丁
會用食毋擱口感無好
去請教阿依佢人得著个結果係在炊碗粄个時
久久愛攪幾下下米漿水遐米漿正毋會滯底
造成矮下丁丁面上水水个情形
佢照步來會打開籠床蓋擱用箸拁逐碗攪過正擱炊落
遐時猶細漢對真多事情攏毋會去多想
即無去了解做麼个舅㜷會按來炊碗粄
這滿了解事情个原因會用學著一擺寶貴个經驗
知失敗个原因𠊎即興興擱做一擺
這下知在哪個過程愛注意麼个寬寬無恁攔緊
拁愛攪過个米漿水即一碗一碗攪過
遐愛炊幾久个時間即炊幾久
這兜過程半點都毋會得你韌皮
頭尾炊出來个碗粄食起來得阿依佢人講會用
這滿正經成功啊
後次擺討食碗粄毋使擱早早起來去市場赴人个時間
又擱有通享受自家好食个美食啊
阿依佢人䀴著𠊎學做碗粄笑到喊毋敢
直直問做麼个愛恁麻煩
𠊎應佢人講其實食著碗粄个時務
𠊎總係會想起猶細漢蹛在外媽屋下
逐日天討光个時跈舅㜷在灶下做碗粄
等𠊎食過早頓佢𢱤炊好个粄出去賣
遐時年歲小又無跈在爺母个膴身脣
毋擱猶有人來惜這滿自家會用照顧自家
食著自家做个粄想起成過
這碗粄仰子會恁香入心咧
成過成過有兩個阿母
共下渡細子去山底撿樵
當在遐剁啊剁啊
一隻老虎對樹林內底傱出來跳到佢人个面頭前
行頭前个阿母驚到嘟嘟顫一下即跪落去
拁細子藏在後背講老虎大王
拜託你放饒𠊎後生个命啦討食食𠊎
老虎講𠊎想討先食細子佢人个肉較嫩較甜等下正來食你
老虎悉悉颯颯幾下口即拁佢个後生食淨
老虎一轉身牙豺豺討食另外一個細子
厥母早即擎便大鐮刀出力刜過去
老虎血流血滴斡頭拚走啊
香茅係真賤个草類形像菅榛个樣
葉利利會割人有水有日頭个所在即會生
猶毋驚蔭水草𢎙𢎙个半山嘛係生到大嫲墩
有時樹園底猶䀴會著生到青溜溜个香茅
香茅猶滿足耐洘旱利用春夏交接个時
雨水較足个時務拁香茅種種落去
毋使去䀴佢過成半個月即會生到真靚
香茅生到大約兩三尺長即會用割起來焗油
焗香茅个事真粗險普通人做毋奈何
愛擔到香茅寮下請人代工
香茅油个香味真重會用做香精
大約四五十年代遐下
香茅油在國際上真時行價數足好
尤其臺灣出產个香茅油品質精純
受著國際人士个歡迎
遐睏子在桃竹苗地區䀴會著个山坡地
大部分得人開墾來種香茅種淨淨
有一兜較崎个所在嘛得人想辦法插一兜香茅落去
遐時務作穡人加一種副業
對家庭經濟有真大个幫助
客家小炒原本喊做炒肉又喊做小炒
本來係客家夫娘人用佢靈活个頭腦
發揮省儉个精神炒出來个莊下菜這下變做一落名菜
聽講有一家人三子嫂輪流煮一儕捍一日伙頭
有一日辦三牲拜神明大嫂拁拜過个豬肉切做豬肉盤
雞肉煮做仙草雞湯擱炒幾下盤青菜豐沛上桌
第二日輪著二嫂个伙頭
䀴著頭日食伸个三層肉即拁佢切較幼兜
擱用豆腐乾切做一條一條
炒做鹹擱香个豆腐乾炒肉絲嘛係真落飯
第三日輪著三嫂个伙頭
䀴著猶有昨暗伸个豆腐乾炒肉絲
雄雄想著即拁鬥牲个魷魚用水浸軟切絲
擱加兜仔芹菜蔥作垺炒
頭尾滴幾下滴豆油和米酒即變做大家相爭愛食个好菜
臺灣係太平洋脣頭个一個島
逐年熱天不時有颱風會來
逐回聽著氣象報告講颱風討來
歸臺灣个人皮即挷緪緪
準備好等大風大雨來
若係講颱風會入來大家即較緊張
這裡驚屋崠得颱風掀去遐裡驚屋下得水蔭入來
颱風行過个所在抸大雨入來
山崠崩田洋得水蔭到滿天滿地
溪水流毋會俐加上海水倒灌入來
全部流入人个屋下底大路變圳溝
學校運動坪變魚塘蹛在山崠个人愛疏散開
蹛在海脣較低个人嘛愛徙走
仰子逐回颱風若來即會造成恁嚴重个災害
係毋係普通時無做好防災準備
當然遐係一個原因
毋擱人類對大自然過度開發正係頭大个原因
成過有一座伯公廟逐儕都講伯公伯婆真顯
有一日有四個人共齊去求伯公
第一個講伯公伯婆求你保護韶日晨早落雨
𠊎種个麥就毋使沃水
第二個講伯公伯婆
你愛保護韶日晨早好天𠊎愛炙魚脯
第三個講伯公啊你保護韶日晨早吹南風
𠊎駛帆船順南猶一個較緊講
毋會用韶日晨早𠊎个船愛駛向南愛吹北風
伯公聽著頭那疾今討仰子辦
愛仰子辦正好咧
伯婆講毋使擘心𠊎來辦
佢即講半夜落雨日時晴魚脯會燥麥會生
晨早南風下晝北四副豬頭𠊎討得
佢起性地啊
恁久無䀴著
𠊎轉來啊
你討去哪位
真得人惜哦
真得人慼哦
阿依猶吂轉
有閒正來尞
你夫娘真靚
拁電火關莫
駛車愛細義
坐飛機較緊
寒著愛戴嘴揞
你哪位毋堵好
實在足難相信
勞力你个照顧
上課毋好啄睡
今日天氣真好
昨日無閒歸日
歹勢無要緊
得𠊎想一下
有人在屋下無
阿怙無在屋下
厥丈夫真緣投
歹勢攪吵啊
你愛攔時間無
有麼个問題無
你想到真周到
這站無閒麼个
你傷慢到位啊
𠊎愛睡當晝
請在這斡倒裡
五月節愛食餡粽
你个手機幾多號
你个功課做好吂
𠊎會細義一兜
這個想法真誠好
會用無毋會用
你會無無問題
𠊎真愛食青菜
你愛啉麼个飲料
這雙鞋無幾合腳
臺灣不時有地動
這位毋會用食薰
天氣變到真涼爽
韶日晨早正聯絡
請問愛麼个服務
勞力毋使細義
𠢕早食飽吂
阿公在間底歇睏
阿依在灶下煮飯
請問哪位有便所
有失眠个問題無
祝福你量早康復
算較便宜兜好無
𠊎想討學做麵包
這個皮包係麼儕个
阿妹背書包去學校
阿姊真愛食菜頭粄
寒天北部不時落雨
毋好為著這來失志
係麼儕打來个電話
垃圾愛做資源回收
今日个菜口味仰子
𠊎昨暗夜失眠啊
佢愛照顧佢个阿依
麻煩你開電火好無
恁暗啊好去睡啊
阿弟在廳下䀴電視
𠊎逐晨早掃泥下
入來屋下內底愛脫鞋
坐火車愛先打車票
老儕坐巴士毋使錢
你按算在這歇幾久
請問愛仰子提票咧
請問收銀臺在哪位
𠊎討加一頂眠床
請問你哪位無快活
你這個症頭幾久啊
𠊎開食个藥得你
請問內科愛仰子行
阿叔毋會慣勢著西裝
慢慢子行毋使攔緊
恭喜發財新年快樂
請毋好在車底食物件
學生愛著制服去學校
阿伯蹛个樓屋有電梯
𠊎行去郵便局寄批
𠊎在十字路口等你
佢這擺用信用卡納錢
在網路買物件真利便
佢著新褲去外媽屋下
恁吵你仰子拄會核
今日个報紙你有䀴吂
共下來去公園運動啦
𠊎無閒到無閒挾掣
請問高鐵車頭仰子行
𠊎尿急想討屙尿
阿妹在洗浴間洗膴身
𠊎逐日騎鐵馬上班
上禮拜一歸日落雨
桌崠有六支燒水罐
紙箱內底有兩粒球
請問你識來過雲林無
猶愛幾久擱九分鐘
這本書攏總有五百頁
這領衫𠊎開五百箍
佢蹛哪位佢蹛新竹市
請問中壢火車頭仰子去
後禮拜五愛記得交作業
這滿幾多點啊十二點
佢在路上撿著七十六箍
𠊎屋下攏總有六個人
阿松哥四月初八討渡夫娘
後禮拜二愛考試你知無
你韶日幾多點討來五點
這西瓜幾多錢七十四箍
佢這擺買火車票開七百箍
請問這個拜六有空个房間無
韶日𠊎討坐頭枋車去鳳山
𠊎逐日一點愛䀴電視新聞
𠊎算一下攏總愛六百箍
你幾多歲啊𠊎今年四歲
超過六點猶吂到即算慢到啊
三十八路公車來啊較緊上車
佢正考著十六分爺哀真失望
請問你幾多號𠊎係八十號
這個幾多錢這個兩千八百箍
請問你對哪位來𠊎對臺北來
𠊎爸準備討去花蓮出差個半月
請問𠊎討去高雄愛仰子盤車
一斤正九十七箍定價數真實在
對這行路去火車頭愛行八分鐘
伸這兜歸下賣得你三百箍即好
𠊎今日慢到四分鐘得先生罵
坐捷運毋會用食物件
寒天著膨線衫真燒暖
請問遊客中心在哪位
請問愛去哪位領行李
請問係跳表算錢係無
請在下一個路口歇車
這係特價商品係毋係
會用算較便宜一兜無
請問這有免稅服務無
𠊎想討喊客房服務
請問你討辦麼個手續
結婚證人愛滿二十歲
今日有哪位無快活無
請問你係仰子著傷个
請問討入院幾多日咧
普通時有食麼个藥無
請問愛幾久換一擺藥
請問掛號櫃臺在哪位
請問你个聯絡電話係
大家作垺來去打鬥四
新个頭路你做會慣勢無
今日歇睏毋使去學校
你識佢無𠊎毋識佢
阿怙逐晨早都愛啉咖啡
請問這領衫係麼个寸尺
佢人逐暗夜攏愛去補習
熱天大家較愛去海脣尞
有病愛較緊去得先生䀴
表大逐日攏真認真做事
暗夜時駛車愛擱較注意
請問會用尋麼儕鬥相共
韶日會用在屋下打電動
較緊个討赴毋會著啊
有人客來毋好打赤膊
請問哪位有換錢个服務
請問就近哪位有加油站
請擱拁𠊎加一兜仔水
𠊎討擱點一份隨轉去
𠊎會用試著這領衫無
這領褲猶有別種色地無
𠊎會用換別款寸尺無
緊急出口和樓梯在哪位
請坐𠊎拁你磅血壓
請問你有指定个醫生無
你好𠊎討預約掛號
你現時有在食麼个藥無
你好𠊎有預約挷牙
𠊎拁你安排回診時間
請問補助款幾時會撥款
你真慶哦哪有無影啦
𠊎人輒輒作垺合買美食
生菇个物件即毋會用食啊
這條路較近遐條路較遠
啉酒莫駛車駛車莫啉酒
請等一下𠊎黏時過來
請問自由座愛在哪位排列
請載𠊎去頭近个捷運站
𠊎會用徙到脣頭遐桌無
𠊎會用用信用卡納錢無
𠊎用額溫槍拁你量體溫
請問你想討掛哪科个門診
你有對食物抑藥物過敏無
𠊎這滿討拁你檢查一下
你現時頭疾个所在係哪位
你愛兩儕抑係單儕个病房
𠊎討註文三月初一一暗个三人房
頭前斡正手裡即到位澎湖縣政府啊
佢一個人去基隆打拚厥依真擘心
今日十點愛開會哦請鬥準備資料
你等下有閒無九點作垺來去運動
為著赴三點䀴電視佢划飯划真緊
請問猶有座位無𠊎討買一張全票
阿哥後日討坐四點个火車去竹南出差
請問到位嘉義愛駛幾久愛駛四點鐘
王先生你掛个係四月初三晨早个門診
你討辦个業務在九樓𠊎拁你擪電梯
你後生今年幾多歲𠊎後生今年七歲
到位苗栗大約猶有幾多公里猶有兩公里
十月二十學校放假遐日來去䀴電影好無
歹勢啦請你韶日兩點正擱打電話來掛號
一百空四年度客語認證正式開始報名啊
三頓食飽後愛食藥一日食三擺一擺八粒
𠊎人有八個人𠊎人想討坐偎窗門个位
會議地點在哪位會議地點在臺中市潭子區
小姐先生𠊎討點菜𠊎討點二號餐
你掛个係八十六號愛先拁你收掛號費兩百箍
𠊎聽講阿美著著七千萬个大獎有影抑無影
若係討掛號麻煩健保卡得𠊎猶擱繳兩百箍
今年客家桐花祭對四月十二開始到五月初一為止
你韶日討坐幾多點个火車𠊎討坐十一點个火車
佢請假五日得頭家扣月俸
拜二佢請假你代理一下好無
佢去踅百貨公司鑪卡買物件開六萬箍
阿爸討去申請護照
騎機車愛戴安全帽
請問𠊎愛去哪位做體檢
請問你貴姓喊做麼个名
請問討仰子加入公所健保
天氣輒變愛著較燒暖一兜
便利商店會用買著真多物件
𠊎當在講電話請等一下
𠊎準備好啊會用開始啊
這件事情得你講到恁輕可
喊計程車毋使擘心歇車問題
請問哪跡位有𢳪行李个推車
車站內底有行李置物櫃服務
請問𠊎个大型行李愛囥在哪位
請問這就近个捷運站在哪位
這頭得人歡迎个餐點係麼个
𠊎人會用點餐啊麻煩你
請問房間價數有包含早頓無
這下隨請急診醫生拁你䀴診
你好𠊎會用來這問路無
後次擺正擱約時間共下坐坐个
當晝頭恁誠熱毋好出去運動
客人用覆菜做等路真受歡迎
阿公有糖尿病毋會用食傷甜
請問貴姓𠊎姓黃名大民
熱天真熱著短衫袖就會用啊
會用請你拁𠊎人翕一張相無
請問這就近个公車站牌在哪位
請問這班車有到位苗栗車頭無
落車个時請注意後背个來車
請問這就近猶有哪兜觀光景點
這係找你个錢這係你个發票
𠊎想討愛一間視線好个房間
請問𠊎會用來這借輪椅用無
這係病院个門診表請你參考
生日快樂身體康健萬事如意
客家文化園區輒輒舉辦展覽活動
你好請問有麼个愛鬥相共个無
請問有飯店去到機場个接駁車無
你記得上擺做健康檢查个時間無
𠊎討討市民免費公車个時刻表
毋好直直䀴電視目珠會䀴壞去
好跋起來啊較緊去洗面洗牙
你今日著到恁派頭討去食酒係無
你會用先上臺鐵網站查詢火車時刻
請問落南个高鐵愛在哪個月臺上車
飯店个房間內底有提供免費網路無
你个體溫係攝氏三十六度半正常
你有隨健保卡無𠊎先拁你掛號
請問你有來過𠊎人病院䀴診過無
請問想討在路脣排擔愛仰子申請
請問討坐个這班車在第幾多月臺上車
請問𠊎愛上車囥錢猶係落車正囥錢
附餐有哪兜啉个和甜點請拁𠊎紹介
醫生𠊎若像食壞食肚啊真艱難
這站不時咳嗽流濞可能係寒著啊
請問你討訂病院个伙食無有食齋無
請問𠊎愛隨麼个證件來辦老人年金
請問入蹛和退房間个時間係麼个時務咧
足好个𠊎真佮意這雙鞋堵好有打折
𠊎房間个冷氣毋會涼會用來䀴望下無
𠊎想討借囥行李請問會用借囥幾久咧
你好請坐請問有麼个會用拁你服務个無
𠊎屋下整理出一墩書請問會用捐去哪位
𠊎會較慢一兜到位請保留𠊎註文个房間
𠊎屋下就近个路燈故障啊請派專人來修理
𠊎个錢包毋見去啊請問頭近个警察局在哪位
你个血壓有較高一兜仔 愛注意身體个變化哦
頭那疾真多日啊 請拁𠊎檢查係哪位个問題
公車站牌在市政府正門出去斡正手裡即會䀴著啊
𠊎屋下就近有流浪狗會用請你人派人來處理無
阿依在灶下煮飯
菜頭粄搵豆油真好食
你屋下个門牌係幾多號
這題數學足難个你會曉做無
你慢到啊路上有塞車係毋係
厥後生生到像阿怙真緣投
食牛眼籽愛呸莫正毋會哽著
恁好嘴斗單淨攪菜湯即食三碗飯
䀴電影愛先打單正會用入去哦
𠊎討點一份五號餐
𠊎行路去郵便局寄批
著新鞋害𠊎个腳溜皮啊
熱天恁熱著短衫袖即會用啊
做事愛認真無即會得人嫌哦
食酒莫駛車駛車莫食酒
阿依一半下會渡𠊎人去外頭食
你个手機係幾多號
借問一下這係麼个所在
行到頭前斡正手裡即到位啊
車烏白歇會真得人慼哦
尿急即愛去屙尿毋好禁尿
阿依毋肯得𠊎在屋下供狗
恁暗麻煩你拁電火打開
寒著愛戴嘴揞正毋會穢著人
請問你對哪位來
𠊎在十字路口等你
阿哥後日討坐高鐵出差
阿弟又賞到毋知好轉啊
你蹛那位有閒正去尋你尞
𠊎屋下飯菜便便來即有好食
這鵝肉傷韌討食噍毋會綿
外媽拜四討來今日拜幾啊
韶日晨早正擱聯絡
佢這擺用信用卡納錢
熱天大家攏佮意去海脣尞
這盤菜食起來真淡驚無囥鹽
韶日會做颱風毋使去學校
你个喉嗹頭有一兜仔腫腫會疾無
這站真時行自家種菜來食
𠊎毋識買過菜毋知蔥會恁貴
𠊎會較細義兜
𫣆人來去麵店食點心
在公共場所毋會用食薰
哎呀聯絡簿添放抸啊
佢係𠊎叔伯阿弟你識佢無
後次擺正擱約時間共下尞
佢閃毋會赴頭那得球打著
頭下有食點心這下食肚猶毋會枵
這個皮包係麼儕个
在網路買物件真利便
你个腳哪跡位會疾
莫插佢得佢自家想辦法
出去尞好係好毋擱足悿个
正經好食啦無你即試䀴望啊
你做你慢慢子行毋使攔緊
外頭日頭足猛愛記得戴帽
恁吵你仰子拄會核咧
新个頭路你做會慣勢無
今日个報紙你有䀴過吂
聽講佢著著頭獎有影無
開會个時務手機愛關莫
削一盤梨捧出去得大家食
講恁多擺啊你鬥底會無
麼儕在洗浴間洗浴仰子恁久猶吂出來
阿怙討去申請護照
阿弟通過認證考試啊
頭下係哪儕打來个電話
這個月有買一送一个活動
你歸日賞電動愛仰子治你正好
𠊎當在講電話請等一下
這件事情得你講到恁輕可
恭喜大家新年發財福氣年年來
𫣆人愛做好垃圾分類
伯㜷請入來坐食飽吂
阿哥逐日攏真認真做事
𠊎頭愛食青菜啊你咧
佢个錢得人惑淨淨足苦憐个
較緊去洗面洗牙愛去讀書啊
擇來擇去猶係這尾魚頭萋
歇睏日猶愛恁早起來真得人慼
𫣆人愛做好資源回收
飯愛噍得佢較綿兜正吞落去
阿怙特別拁𠊎做生日
這滿買咖啡第二杯算半價
伸一兜仔糖定攏得你食
阿公悿啊在遐歇睏毋好吵佢
食飯前愛洗手食飯後愛湯嘴
你个嘴擘開阿依䀴望舌有仰子無
請問需要麼个服務
入來屋下底愛脫鞋哦
𠊎嘴渴啊想討啉茶
這條路較近遐條路較遠
佢唩到無聲啊莫擱惹佢啊
阿哥在廳下䀴客家電視台个節目
你愛攔時間無若無即歇睏一下
無影啦𠊎無你講个堅好啦
恁暗啊好去睡啊
阿妹背書包去學校
你恁早即來食晨早吂
上課愛專心毋好啄睡
臺灣不時有地動真得人驚
𠊎討送貨過去你个屋下有人在無
今日教个內容有麼个問題無
這隻箱足重个拁𠊎鬥扛去車崠
聽講老儕人坐巴士毋使錢有影無
寬寬行有閒正來尞
你个客事講到恁好足會哦
當晝時足熱毋好出去運動
較緊个若無會赴毋會著啊
落雨天出門愛擎雨傘正毋會涿溼去
遐膨椅拁𠊎鬥扶起來下腳擱掃一下
坐捷運毋會用食物件
騎奧多拜愛戴安全帽
這身衫褲你著起來真合身
人客內底坐有討食麼个無
𠊎準備好啊會用開始啊
𠊎自家坐車去臺北無問題
駛車愛細義正會平安順序
桌崠恁多菜你愛食麼个自家挾哦
請問火車頭愛對哪裡去
有人客來毋好打赤膊
請問這領衫个大細寸尺係麼个
無要緊𠊎會處理好勢
你著到恁靚討去食酒係無
無影啦係你無棄嫌啦
祝福大家身體康健萬事如意
若講著運動𠊎會曉泅水你會曉無
去美國坐飛機較緊
先拁你收掛號費一百五十箍
今日真寒愛加著一兜仔衫
恁堵好𠊎嘛討去坐巴士
𠊎逐日晨早愛掃泥下捽桌凳
仰子直直打哈啾昨暗無掩被係無
這個嬰仔毋驚生份真得人惜哦
阿媽你自家去䀴病無問題嗬
佢見䀴著厥媽即使妮
學生愛著制服去學校
好起來啊日頭炙屎朏啊哦
暗夜來𠊎屋下得𠊎請
你个手機打毋見去這下尋著吂
歸日手機講毋會歇毋使錢係無
食咳嗽个藥水醫生吩咐一日愛食三擺
時間過到恁快一下子即三點啊
莫干若食飯愛挾菜啊
阿公蹛个樓屋有電梯
真久無䀴著在無閒麼个
食一兜仔即好莫食傷多
逐擺考試你攏一百分足慶个
冰箱个菜提出來暖暖个即會用食啊
𠊎又毋係戇个惑𠊎毋會著啦
𠊎想講係麼儕在遐冤家原來係電視
今日个菜味素仰子
你衫褲著恁少敢毋會寒
無要緊啦毋使細義
歹勢𠊎討去睡當晝啊
你恁直直創治佢佢係會起心地哦
你討去哪位會用得𠊎跈無
佢个貓死去啊佢想著即會流目汁
𠊎讀書轉來啊有麼个愛鬥相共無
食暗飽共下來去踅街好無
天氣恁熱阿伯西裝著毋會核
借𠊎過一下會用無
阿哥在外頭稅屋蹛
遐個囝子生做真高大
佢真乖你仰子直直惹佢
這粒西瓜恁大粒毋知有甜無
加歇一夜韶日正轉去啦
佢上個月去美國到今毋知轉來吂
上火車个時務愛注意月臺个空縫
遐個少年人真有禮貌
鑊洗淨來好煮湯啊
阿公个老屋得阿叔賣莫啊
秋天到位啊天氣討轉寒啊
街路做鬧熱車尖到毋得出
阿佅目珠輪輪轉真得人惜
蘋果破兩裡𫣆兩儕分來食
佢連一領衫都毋盼得厥夫娘洗
毋好擱賞啊較緊去讀書
阿弟尿急想討去便所屙尿
𠊎感覺恁算毋會和
茶啉了啊擱拁𠊎渟一杯
你走去哪位大家攏尋毋會著你
佢行歸日這下行毋會停動啊
這大麵𠊎有加煮分一兜仔得你食
對這行到車頭驚會有十公里堅遠哦
這个物件𠊎屋下滿壁角
你个頭那毛傷長好剪啊哦
你想䀴望這哪有可能
面洗好面帕愛洗淨俐晾起來
阿妹考試著頭名暢到毋會講
人客到位啊猶毋去泡茶得人客啉
這站个景氣無好趁無錢好食
颱風天毋好烏白走在屋下䀴電視較好
這拿菜真靚仰子賣
𠊎姊討坐遊覽車去臺東尞
佢晨早正知目鏡打毋見啊
𠊎依逐晨早報紙䀴了正去上班
恁好天被提出來炙炙个
伸這垤豬肉賣你五十箍即好
阿弟真牛連書包都提來張水賞
車強強討無油啊愛先去加油正會用
這蕊菊花特別靚
佢走足緊你躐佢毋會著啦
遐隻狗足惡毋好偎去
𠊎想講你打早即討上去臺北
韶日𠊎討坐頭班車去高雄
拜六𠊎怙做生日來得𠊎請啦
𫣆對這裡慢慢子跋起去即好
這個杯洗無淨俐拁𠊎換一個好無
你比舊年加高幾多公分
毋好停動著即唩真見笑
坐捷運毋使等青紅燈加足緊
有生理即加減趁兜仔錢
尾班車無赴著愛仰子正好
恁久个事情𠊎早即毋記得啊
臺北到日本坐飛行機愛三點鐘久
阿哥學做生理嗄了淨本錢真苦憐
毋好恁貪心提到恁多
同學招𠊎共下去打球
你做你食毋使留菜得𠊎
這盎底个豆油伸無幾多啊
阿弟毋好歸日顧電視
垃圾車來啊垃圾較緊提出去擊
阿依日時頭愛做事暗夜時正會有閒
刀愛收好勢毋好得細子擎著
厥怙逐日去市場賣魚
佢个屋下有真多賞物好賞
泥下个錢係麼儕跌去个
仰子食恁久你个飯猶係原在多咧
𠊎毋會曉打電腦跈人毋會著啊
佢屋下門開開毋擱無人在
禮拜日閒閒共下來去打鬥敘好無
你討去銀行順續拁𠊎換錢好無
阿伯渡歸屋下人出國去尞
佢个字寫到足靚真會哦
麼儕在外頭仰子喊到恁大聲
干若這兜定哪會罅恁多人食呢
身體毋好定著愛去得先生䀴
車討到站啊討落車个旅客好準備啊
糖盎愛揜得佢密正毋會餳蟻子
自家个份額愛自家食淨莫逐擺攏壓人食
佢毋知仰子啊今日足恬个
恁久無你个消息藏哪位去
佢个手得刀割著直直流血
正降一個定細子無伴好尞
你會用上網查相關个研究證明
到尾佢猶係在臺北買屋
先生會教𠊎人擎針補衫褲
氣象報告講中部會落大雨
幫助人係真有意義个事情
這音響足好毋擱無便宜
𠊎興食冰佢也佮𠊎共樣
公媽龕安在廳下內底奉祀
恁久猶無消息驚會出大事
大家猶有較進一步个想法無
外頭真涼會用去禾坪坐尞
上回有講過仰子又毋記得
佢面臭臭毋知在氣麼个
窗門洗好會用鬥轉去啊
正一兜仔物件定毋使用桶裝
仰子恁有閒入來泡茶啊
菜股脣有一溝一溝个水路
人做好事去食酒愛包禮
老虎走出來啊大家驚到討死
這飯仰子鼻起來臭酸臭酸
佢自主任一路做到學校長
身體保養好哪位攏會用去
今日討展出个係佢打拚个成果
佢兩儕平大共樣係十五歲
時間猶罅你做你安心食
資料傳真過來收著會拁你講
若行若䀴䀴著佮意个正買
參觀精密儀器工廠限制真多
若係講有機會你正拁𠊎講
佢討去食酒著到真亮頭
你討去哪位𠊎嘛想討跈
時間真多你做你拚勢賞
𠊎在衫袋內底撏著兩百銀
阿姨會在月曆面上記事情
和佢講事攏毋插人真怪奇
行過來个老阿婆係你个麼儕
這烘衫機你知愛仰子用無
當年打个契約這下敢猶有效
佢个手直直流血你拁佢擪个
佢破病歸日感覺人懶懶
便所有人你毋會用入去
佢个研究得著大家个肯定
這係人送个毋係自家買个
人客來兩三張桌準備毋會赴
目珠擘恁大粒毋識䀴過係無
禮拜日歇睏來去仙山行行个
韶日佢請假你代理一下好無
思想恁老會跈毋會著時代
在外地做事愛好好照顧自家
偎暗轉屋下準備食飯啊
河豚和海豬形體差十分多
仰子直直打哈啾敢係寒著啊
厥屋下个來臺祖係對長山來个
若係有仰子即愛講毋好細義
無細義蹬著人愛會失禮
好定泥變天佢寒到直直顫
豬有四支腳逐日睡到七晝八晝
恁多個學生佢个手機毋見去啊
加一杓水落去車脣頭有兩包垃圾
和你共下去細子在禾坪底放炮
時間猶吂到即直直躐緊張麼个
阿姊房間內底个衫櫥衫張到淰淰
朳仔食起來澀澀佢在學校做會計
去關心佢一下工廠開放得人參觀
恁久無佢个消息你去打探䀴望
現代个人類會在各國之間互相交流
賊毋單佢一儕愛聽序大人个奉勸
恁大啊褲猶著到落落毋知見笑
出國愛過海關犯重罪毋得放饒
若係做毋會到即毋好儘採應承人
你拁玻璃打爛去當然愛押你賠
這個人單單擐一支嘴毋會靠
遐位有凳好坐這個建議毋會䆀哦
重大个發現兩禮拜去一擺臺北
送佢一支鋼筆時鐘个電藥無電啊
鳥个藪有大有細這部影片真餳人䀴
果子壞淨淨你个衫著毋著裡啊
你个房間幾大阿弟今年一年生
中風个人食飯愛人飼遐即無奈何
這盤菜个味素攏無一兜仔爭差
一支嘴講到準準頭家來尋你收數
五月節食餡粽工人靠苦力趁錢
睡在眠床面上過新年著新衫
破病真艱難頭那毛愛吹得佢燥
當在遐處理啊擱等五分鐘即好
這藥材真珍貴歸日想遐無實際个
恁多隻內底其中有三隻係嫲个
歸日閒閒在屋下毋知討做麼个
兩個人結親家東片裡出虹會好天
上擺跌倒著傷个遐位猶略略仔會疾
佢个衫歸日顛倒著自家攏毋知
䀴起來真得人驚佢兩儕蹛兩隔壁
自少年即噍檳榔這下牙齒壞淨淨啊
𠊎个下頜無堵好去碰著疾到討死
時間猶吂到你慢慢子來毋使急
佢蹛士林區請坐啊毋使細義
得𠊎捉著啊弟嫂上禮拜降阿女
屋下生活真艱難這期个發票無對著
佢兩儕係雙降个難怪生做恁相像
一下子無䀴真認毋著人真歹勢
這問題足大條个你有麼个方法
你愛接受事實阿媽晨早會去打拳
用鑊煮飯火若傷猛真會結鑊皮
較緊兜去機場个時間討毋會赴啊
佢身形較矮細佢个觀念猶真傳統
先生个書寫好啊按算明年討出版
厥後哀對子女攏真惜無分前後
遐個鱸鰻真惡演講个主題係麼个
佢兩儕真相好大家真䀴好這段婚姻
留遐一兜仔做麼个做下煮落去
這係麼个所在會用擱講一擺無
水恁燒敨兜仔冷水落去正會用洗浴
在菜園拚番薯頭頭擺䀴佢氣到恁
除了工作以外家庭生活嘛真重要
佢這擺出差個半月愛後個月正轉
佢舊年猶細細隻今年加高真多
鳥飛到天崠佢講笑个莫認真
阿姊今日落南反轉日即會轉來
熱天到啊蟻子爬出爬入真得人慼
這無麼个啦你人等下討去哪位
你會用試食䀴望啊無定著真好食
這產品銷路好差不多兩點鐘左右
喊佢嗄無反應佢个英文程度真好
熱到直直出汗著傷少嗄寒著啊
經過恁多年猶係會想著遐件事
這下醫學恁發達定著無問題啦
這條細路直直行會透到高速公路
這個人真會惑人你即毋好得佢惑著
過年貼門聯會用加添一兜仔喜氣
這病猶有救無臺灣有真多種地形
貓在屋崠面上睡這駁子手頭較緪
秧子蒔無幾久堵著寒流嗄死淨淨
跈人毋會著係這個毋係遐個
你即愛捍好勢建築材料有真多種
回想細漢時務个事情感覺真心色
佢腳疾行都無法度莫講愛走
放尞日去做一息仔零工多少趁一兜仔所費
阿公過大生日𠊎人打一隻手鎉送得佢
車壞去又無抸錢包這下正經唩無目汁
𠊎个物件跌落去啊你會用拁𠊎撿無
這個公司早期直直了錢落尾正有趁錢
食著無淨俐个物件食肚疾直直走便所
若係無愛食即莫提毋好打爽人个物件
供細子毋好忒容若係容過頭即拗毋會轉啊
𠊎下晝無歇睏這下精神無好直直擘嘴
厥丈㜷哀真惜佢像惜親生个後生共樣
在屋下著拖鞋較自然手頭這本書會用借你
離別个時務實在艱難翕相館嘛會用洗相片
遐件事問佢本人較緊考試進前佢特別認真
樹奶糖哯到衛生紙面上正包起來擊莫
做得人䀴人正會服手頭恁順逐擺都贏
下頜先用燒面帕揞一下正較好修嘴鬚
𠊎即拁你講正經个毋好想講係講笑个
毋係𫣆自家个狗毋好惹佢驚會起狂咬人
佢去送貨个半路出車禍這下在醫院內底
你个心意阿怙收著啊阿哥讀研究所蹛學寮
收音機係二十世紀人類真偉大个一種發明
𠊎人無像你恁見笑課堂上毋會用食物件
阿公較愛啉紅茶佢講紅茶較毋會傷胃
蹛在遐個所在自由安樂過日像天堂共樣
佢品行好做事擱認真係大家个模範
無採佢成過對你恁好你仰子顛倒恩將仇報
膏藥會疾嘛愛忍耐佢兩儕真多事題好講
愛用个物件全部便便人員一到即會用開工
猶恁細漢即出國讀書阿媽心肝底真毋盼
佢仰子恁少年即重耳空老啊愛仰子正好
這個後生子人做事打拚硬直會用偎靠
佢寒著身體無堵好這滿會用毋使錢參觀
有強大个兵力正會用建立堅強个國防
牙疾愛去得先生䀴有麼个事情後擺正講
晨早起來愛洗牙洗面正轉來外頭即落雨
佢拁科技公司个職務辭莫轉莊下作穡
阿弟無著雨衫走去涿雨歸膴身涿到溼溚溚
遐款物件無人想討買這個童物係獎勵你个
本來講好个尾蒂又講佢無閒無想討去
吊燈得風吹到晃啊晃阿哥成下係田徑選手
這領衫特別貴布料嗄恁粗無遐個價值
你提出來要求忒多無法度歸下答應你
坐捷運个時務真多人攏會低頭滑手機
家無念念公項項空家無念念婆項項無
後禮拜討掛紙去地遐跡位拁草刜刜个
討做決定即無恁輕可過節个時務支出較多
天氣恁熱食米篩目加一兜冰角猶較好
心肝底艱難攏無人知阿哥拁銀行貸款買屋
這站係工廠个無閒時務想討請假真難
𠊎个掃把囥在這麼儕拁𠊎擎走啊
廳下火扚開來較光講佢兩句即唩真見笑
佢賣个貨品質真好柑子綿去毋會用食啊
騎機車去山崠踅一輪兩百銀个銀票較少䀴著
騎車愛記得戴安全帽佢考試考差心情無好
阿妹真愛攬人公子睡這個節目係麼儕主持个
溪蝦過河打倒退晨早時慣勢啉一杯豆乳
打一隻鑽石手鎉得佢好好一雙鞋鑢到疤疤
屋下單淨佢一儕人定𠊎得你二十秒想一下
佢在路上撿著五百銀食麵定著愛攪辣椒醬
提畚斗拁垃圾抔出去這樹崠个朳仔毋知熟吂
新親戚和媒人共桌坐想討害人顛倒害著自家
刀尖尖你即愛擎好講著討食飯佢走頭緊
佢面面上个疤真明顯恁毋知分寸皮癢係無
阿姊見轉來外家就講厥家婆對佢幾好實在真幸福
衫著傷多脫一領莫外頭蚊恁多門愛關好
樵無捆好討仰子擎佢這係舊病真多年啊
狗拁盆㐁到淨俐淨俐縣長真重視這擺个活動
客人有尞天穿个風俗這糖係進口个真貴食
過了个事即莫擱想啊因為恁即唩啊真見笑
這資料係頭家提供个這個團體專門在救人个
出門在外自家愛注意停動著即受氣莫插佢
這間店在國內真有名你先行𠊎後背跈得來
颱風拁招牌吹到街尾佢寫真多客家文學作品
𠊎真愛聽阿公講古你擱翕幾下張相片來䀴
冷水莫食會屙落屎阿姨開一間電頭那毛店
拁作業簿捽得佢淨俐阿弟毋聽事阿依真氣
天氣轉寒直直流濞錢囥在桌崠你自家提
布傷賁針揰毋會落討考試啊拁書收起來
佢逐日會去公園慢走子女愛體會爺哀个辛苦
阿太猶毋會曉用手機你想清楚正拁𠊎講
沙子走入目珠真疾轉烏陰啊驚討變天啊
這個歌星成擺真有名書面上个圖片印到真靚
厥公真會做生理趁真多錢所以佢三代攏真好額
一支嘴直直唊真吵毋好在後背講人个歹事
客人在清明會做艾粄佢人真相好毋識冤家
這藥品產生真多問題佢兩儕真愛去湖脣散步
年三十暗夜食團圓飯這個月月底係阿哥生日
這隻箱个形係四角形褲落落來屎胐䀴現現
見係年節即愛拜神明銀角仔跌歸泥下無人撿
較緊打電話和佢聯絡著恁靚討去哪位約會
阿英擎剪刀剪布做衫日頭對遐裡个山頭出來
火燒屋外頭煙真大成過會在禾坪面上炙穀
逐國用个貨幣無共樣恁大啊猶在遐賞童物
這青菜和魚愛隔開食若係毋會即莫烏白舞
佢真輒去人屋下白食這擺考試佢高分錄取
打早即愛上班真悿高麗菜大出十分便宜
厥妹子朋友優點真多間底恁翕討開窗門無
佢个事定著毋會聽个上阿里山有火車路通行
阿妹想討加買兩隻箱若係有閒水槽鑢鑢个
較多人蹛在平洋地區落雨天水蟻滿哪位飛
佢个老屋得阿公賣莫擔一張矮凳來得𠊎坐
𠊎屋下有兩儕肖龍無睡飽目珠擘毋會開
阿依手骨輪著傷疾个時連煎匙都擎毋會起來
人客來較緊去泡茶𠊎个學校長猶真少年
寒著个藥水毋好烏白買來食傷著腰子即食力啊
喊人老貨子真無禮貌辦理遊行活動愛先申請
毋好恁賤愛較乖兜若無才調即莫恁愛喋
阿依个手摸起來粗粗豬腳愛罅綿正咬會落
死去个頭牲愛埋起來直直落屎愛去病院注射
佢个客事講到真標準這件事你个䀴法仰子
乞食在路上拁人討食莫食傷大箍堵好即好
阿火厥後生真有出脫做兵學擎銃係訓練之一
阿美過年了即討嫁啊車禍啊較緊喊救護車
𠊎嬸討六十歲啊猶跈人去參加鐵人三項比賽
𠊎食較少兜無要緊𠊎永遠記得你个恩情
阿賢哥入來食茶啊出門愛記得抸手機和錢
你講活動愛仰子進行這件事情對佢傷害真大
頭那髓在頭那殼內底係人體內底頭重要个部分
成過人蹛个泥磚屋係用泥打磚疊壁起起來个
上回和佢共下去食酒阿公頭那崠有白頭那毛
